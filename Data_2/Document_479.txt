[Vil du være med til at arbejde med sundhedsstrategiske opgaver tæt på de centrale beslutninger?Sundhedsvæsenet er et område i rivende udvikling og med stort fokus fra befolkningen, politi­kere og medier. I afdelingen for Forebyggelse, Aktivitet og Rehabilitering under Koncernområdet Sundhed & Omsorg arbejder vi strategisk i forhold til at følge med og påvirke udviklingen. Vi har viljen og modet til at skabe inddragende processer med borgerne, ligesom vi har en ambition om at omsætte data til værdi og effekt. Den nyoprettede afdeling arbejder med:    • Borger- og patientrettet forebyggelse   • Genoptræning og vedligeholdende træning   • Demens og hjerneskade   • Frivillighed og samskabelse   • Rehabiliteringscenter BakkegårdenVi mangler dig, der brænder for at arbejde strategisk med indsatser inden for sundhedsområdet og som blandt andet kan føre arbejdet videre med Faaborg-Midtfyn kommunes sundhedspolitik og Sundhedsaftalen 2019-22.   Du vil tilknyttes til et velfungerende lederteam, bestående af en overordnet leder og fem afdelingsledere, hvor der er plads til uenigheder, grin, kærlige skub, sparring og skæve idéer. I lederteamet afsætter vi tid til udvikling - både i forhold til afdelingens tilbud, medarbejderne og os selv som ledere.Stillingen omhandler bl.a. at:     • Understøtte afdelingens ledelse med behovsafdækninger, analyser, evaluering og politisk betjening   • Udarbejde og kvalificere strategier og politikker på sundhedsområdet samt understøtte implementering af disse   • Udvikle området gennem projekter, inddragende processer og fundraising   • Koordinere faglig udvikling i såvel egen afdeling som i tværgående sundhedsindsatser     • Udarbejde strategiske skrive- og præsentationsopgaver   • Samarbejde med diverse aktører i det øvrige sundhedsvæsen  Om dig:    •  Du har en relevant uddannelsesmæssig baggrund på kandidat- eller masterniveau   • Du kan samarbejde anerkendende, åbent og konstruktivt såvel internt som eksternt   • Du trives i en politisk styret organisation med mange forskellige agendaer   • Du er udviklingsorienteret og har praktisk og/eller teoretisk erfaring med projektledelse   • Du kan arbejde fleksibelt og trives med en vis grad af uforudsigelig i arbejdsdagen    • Du har skarpe formidlingsevner - både mundtligt og skriftligt   • Du har lyst til at bidrage til fællesskabet i et samarbejde med afdelingens frivilligkonsulent og ledergruppenVi tilbyder:    • En engageret og erfaren medarbejdergruppe, der gerne vil involveres i udvikling og forandringer   • Tæt sparring og gode samarbejdsrelationer med andre konsulenter i organisationen   • Tillid og stor frihed til at løse opgaverne inden for de givne rammer Stillingen er på 37 timer pr. uge med forventet tiltrædelse 1. juni 2018. Løn- og ansættelsesvilkår i henhold til gældende overenskomst. Ved ansættelse i stillingen skal straffeattest afleveres. Stillingen forudsætter at du har kørekort. Du kan se Faaborg-Midtfyns politikker og strategier, herunder sundhedspolitikken hér http://www.fmk.dk/politik/strategier-og-politikker/. Processen for ansættelse er:    • Ansøgningsfrist er fredag den 6. april 2018   • Kandidater udvælges og indkaldes onsdag den 11. april 2018   • Første samtale, inkl. besvarelse af en case, afvikles den 23. april 2018   • Anden samtale, inkl. DISC profilering, afvikles den 26. april 2018Nærmere oplysning om stillingen fås ved henvendelse til leder Ulrik Skyum Christensen på tlf.: 7253 6087 eller mail uschr@fmk.dk.]