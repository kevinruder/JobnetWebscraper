[ 
Baggrund
Højtrykskalibreringsanlægget i FORCE Technology er det eneste af sin slags i verden.
Der gennemføres højtrykskalibreringer af gasmålere med naturgas på anlægget i Vejen. Højtrykskalibreringsanlæggets enestående design som en lukket loop muliggør kalibrering ved maksimalt flow og maksimalt tryk året rundt, uafhængigt af sæson. 
Til at bistå den fortsatte udvikling hos FORCE Technology søger Medarbejderne ApS for virksomheden  procesoperatører og  montører.
Fælles for begge stillinger er, at man skal kunne agere i en hektisk hverdag med mange gæster/kunder i huset, som bevæger sig rundt og følger med i arbejdet.
Som person er man meget fleksibel og yderst dedikeret til at løse sine opgaver i fuld tilfredshed for sig selv, kolleger, ledelse og i særdeleshed – kunderne!
PROCESOPERATØRER:
Som procesoperatør er det vigtigt, at du er god til tal, da der skal jongleres med mange tal og Excel templates, uden fejlmargen!
Ligeledes er din fleksibilitet vigtig! Der kommer kunder fra hele verden og følger deres udstyr blive testet og justeret. Man slipper således ikke en opgave, før den er tilendebragt, uanset tidspunkt. Overarbejde må påregnes.
Dine arbejdsopgaver:

Afprøvning af installerede gasmålere i procesanlæg
Kalibrering af gasmålere og oliemålere
Overskue og aflæse tal samt flow på PC-skærme
Stor kundekontakt til mange forskellige lande
Udstedelse af certifikater til kunder
Indtastning i Excel
Dokumentation i form af fotos
Give en hjælpende hånd hos montørende

Din faglige profil
Du forventes at være uddannet som procesoperatør med kendskab til rør, ventiler og rørsystemer.
Du har nøglekompetencer som:

Teknisk flair
Superbruger i Excel og erfaren bruger af MS Office og IT generelt
Kendskab til kalibrering - rørsystemer – ventiler
Engelsk på godt niveau i tale og et godt øre for forskellige landes accenter
Fabrikant software til elektroniske målere

Din personlige profil
Som person forventes det:

Du kan holde tungen lige i munden og holde fokus på rigtig mange data
Du er struktureret og kvalitetsorienteret
Du gør tingene rigtigt første gang – fejlmargen er ikke noget du opererer med.
Du er løsningsorienteret, vedholdende og overholder deadlines
Du trives med et job med tværfaglig kontakt
Du er 100% ærlig overfor dine kolleger, chef og ikke mindst dig selv.


 
MONTØRER:
Stillingen vil være i tæt samarbejde med kolleger, hvor du er med til at montere et røranlæg med gasmålere, dette kræver en god fysik. Jobbet indebærer ligeledes dokumentation i form af billeder op- og nedpakning af rør til forsendelse for kunder i hele verden, samt lejlighedsvis hjælp på varelageret.
Ligeledes er din fleksibilitet vigtig! Der kommer kunder fra hele verden og følger deres udstyr blive testet og justeret, således slipper man ikke en opgave, før den er tilendebragt uanset tidspunkt. Overarbejde må påregnes.
Dine arbejdsopgaver:

Montering af gasmålere
Montering af rigtig mange bolte i rørsystemet
Dokumentation i form af billeder
Op- og nedpakning af rørsystem til kunder i hele verden.
Tilslutning til måleren (power software osv)
Ad hoc opgaver – evt. lidt fræse/dreje og lidt svejsearbejde
Truckkørsel samt betjening af kran

Din faglige profil
Du forestiller os du er uddannet smed eller tilsvarende. Du har evt. arbejdet som montør tidligere og giver ikke op for store og mange bolte.
Dine nøglekompetencer:

Monteringsvant
Teknisk flair
Gerne erfaring med el-tilslutninger
Truckcertifikat
Krancertifikat over 5T (kan gives af virksomheden)
Vant til, at ting skal dokumenteres
Engelsk på godt niveau i tale

Din personlige profil
Som person forventes det:

Du er motiveret for dit arbejde og forstår vigtigheden af de ting du udfører.
Du er kvalitetsbevidst
Du er fleksibel og forlader ikke et arbejde, før det er færdigt
Du er indforstået med en del overarbejde
Du har humor og bidrager din hverdag positivt og med godt humør
Du er 100% ærlig overfor dine kolleger, chef og ikke mindst dig selv.

Ansøgning og tiltrædelse
Ønsker du at komme i betragtning til denne stilling, så send hurtigst muligt din ansøgning via ansøgningsknappen herunder.
HUSK at give udtryk for i din ansøgning om det er procesoperatør eller montørstillingen du søger!
Stillingen ønskes besat hurtigst muligt, hvorfor vi løbende afholder samtaler.
Har du spørgsmål, er du velkommen til at kontakte Chefkonsulent på rekruttering Kirsten Henriksen på tlf.: 20 90 28 37 eller mail: khe@medarbejderne.dk]