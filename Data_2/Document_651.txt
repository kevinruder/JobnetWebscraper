[I Center for Økonomi har vi netop gennemført en organisationsændring. Som følge af den politiske aftale om budget 2018 er de decentrale økonomikonsulenter nu organiseret sammen med den centrale økonomifunktion. I samme forbindelse gik enheden fra at være en stab til at blive et center. Det betyder, at der er sket ændringer i organiseringen af centrets teams, ligesom der er sket en tilpasning af ressourcer og oprettet en ny stilling som budgetchef. Centret er organiseret sådan, at ét team refererer direkte til centerchefen, 3 teams til budgetchefen og 3 teams til regnskabschefen. Du kan se organisationsdiagrammet her.    Derudover har Greve Kommune igangsat et stort og flerårigt udviklingsforløb, Fælles Retning, der nytænker strategi, styring og ledelse i den kommunale organisation. Fælles Retning skal sikre en mere effektiv politisk styring, hvor der skabes en rød tråd fra Byrådet hele vejen ned gennem organisationen. Målet er at skabe en organisation, hvor der styres efter den bedste effekt for borgere og virksomheder. Som ét element i forløbet er der formuleret et helt nyt styringsgrundlag for Greve Kommune, herunder aftalesystem og styringshierarki.    Som vores nye budgetchef får du personaleansvar for 3 nyoprettede teams med i alt 13 fagligt dygtige medarbejdere. Hvert team er ansvarlig for driftsøkonomi og analysebetjening af ét eller flere politiske udvalg. Arbejdet i de 3 teams sker i tæt samarbejde med fag- og centerchefer på de respektive fagområder.    Hvert team har ansvaret for at supportere fagcentrene på driftsøkonomi og budgetfaglige områder, og vare-tager budgetlægning, budgetopfølgning og regnskab på udvalgets område. Derudover har hvert team an-svaret for budgetanalyser på området, sektorprognoser, ledelsesinformation, styringsdata m.v. Medarbej-derne supporterer også de decentrale institutioner samt faglige enheder i centrene i driftsøkonomi- og styringsmæssige forhold.    En af dine første opgaver er at implementere organisationsændringen med fokus på høj trivsel, samt at skabe struktur på hverdagen og sætte rammen, så medarbejderressourcerne anvendes meningsfuldt. Det er du i mål med, når dine medarbejdere føler sig som én enhed, og der er et godt samarbejde internt i de 3 teams og på tværs af centret.    Derudover skal du og dine medarbejdere i gang med at udvikle og etablere en ramme for en god servicering af center- og fagchefer. På sigt skal du sammen med dine medarbejdere implementere tænkningen bag Fælles Retning i driften, så der kommer fokus på at styre efter effekten.    Som budgetchef spiller du ind i og understøtter den daglige og den strategiske økonomiske styring på tværs af kommunen. Vi ser gerne, at du kommer med forslag til opgaver/områder, der kan løses mere smidigt. Og vi forventer, at du kan påtage dig projektledelsen af større tværgående økonomirelaterede tiltag i kommunen.    Stillingen er nyoprettet, så du får god mulighed for at præge udviklingen af stillingen samt den strategiske og tværfaglige udvikling af det fagøkonomiske område. Du bliver en del af et ledelsesteam, der udover dig består af centerchefen og regnskabschefen. Vi løser i fællesskab de udfordringer, centret står over for. Du vil opleve at blive en del af en kommune, der byder nytænkning og engagement velkommen, og du vil op-leve opbakning og interesse fra både det politiske niveau og direktionen.    Om dig   Du er vant til at lede fagligt dygtige medarbejdere, og du har erfaring med at sparre og coache på komplekse faglige områder, hvor medarbejderne forbliver eksperterne. Og du formår derved at få det bedste frem i dine medarbejdere og bidrage til deres udvikling. Som leder sætter du retning, og sikrer følgeskab igennem en anerkendende, tillidsbaseret og delegerende ledelsesstil.   Som person er du lyttende, forandringsparat, og du håndterer udfordringer med personligt overskud. Du er god til at danne relationer, både internt og på tværs af organisationen.    Vi forventer, at du har et stort kendskab til den kommunale økonomi og en god forståelse for de processer, der er relateret til økonomien i kommunerne. Det vil være et plus, hvis du har erfaring med at drive fagøkonomiske processer. Du er klar og tydelig i din kommunikation både mundtligt og skriftligt, og du har erfa-ring med sagsfremstilling.     Øvrige oplysninger   Du bliver ansat på overenskomstvilkår i henhold til relevant overenskomst.   Hvis du har spørgsmål til stillingen, er du velkommen til at kontakte centerchef Nanna Fugl Vestereng på tlf. 2220 5986. Du kan læse mere om Center for Økonomi og Greve Kommune her.    Vi gennemfører to samtalerunder, og der vil være en personlighedsanalyse mellem 1. og 2. samtale. Vi forventer at holde 1. samtale den 9. april og 2. samtale den 18. april 2018.   ]