[Er du en systematisk bygningskonstruktør, har karisma og får ting til at glide, så er stillingen som byggeleder måske noget for dig. Som byggeleder vil du arbejde sammen med vores projektledere og projektsupport for at sikre fremdrift og god tone i projekterne. Du vil også supportere vores vedligeholdelsesprogram, hvor du i samarbejde med de ansvarlige planlægger og udfører vedligeholdelsesopgaver. Samtidig samarbejder og hjælper du med helpdesk-opgaver, som varetages af bygningsservice. Du har erfaring fra byggeopgaver og byggepladser og kan håndtere tonen inden for byggeri på en afslappet og konstruktiv måde. Du udfører med stor grundighed dokumentation og kvalitetssikring. Som person er du imødekommende og servicemindet, evner at holde hovedet koldt, når det går stærkt, dyrker detaljen, og er god til at sætte denne i kontekst. Stillingen er placeret i Ejendomme og Arealer (EDA), en afdeling i Campus Services (CS), som favner projekter og opgaver inden for byggeri og drift af CBS' ca.135.000 m2. Vi planlægger og iværksætter taktikken og strategier for bygninger og udearealer ved ny- og ombygninger, og en essentiel del heraf er ledelsesinformation og kommunikation med brugerne. Spændvidden i vores faglighed og motivation er bred, og du vil kunne få stor indflydelse i tæt samarbejde med vores erfarne projektledere, ledere og chefer. Vi stræber efter at være en attraktiv byg- og driftsherre for rådgivere, entreprenører og leverandører. Derfor driver vi vores forretning ud fra principper om redelighed og professionalisme. Arbejdsopgaverne vil bl.a. omfatte: Bygge og entrepriseledelse af ombygninger, herunder vejledning af brugerne Planlægning af vedligeholdelse Vejledning og rådgivning ved akutopgaver Helpdesk-behandling Dataindsamling, herunder udvikling af BIG Data og nøgletal IKT og BIM Vi lægger vægt på, at du har følgende kvalifikationer: Har en relevant uddannelse, f.eks. som bygningskonstruktør Kan udøve projektledelse, herunder økonomistyring Er struktureret og øvet i at kvalitetssikre leverancer og arbejder Er rutineret bruger af diverse windows-programmer og MSProjekt Har erfaring med tilgængelighedsopgaver Kommunikerer godt samt behersker engelsk Vi tilbyder en arbejdsplads, der er kendetegnet ved: Godt kollegialt samvær og samarbejde Et stærkt internationalt miljø At være udviklingsorienteret Plads til forskellighed Netværksdannelse på tværs Løn og ansættelsesvilkår Ansættelse og aflønning sker i henhold til gældende overenskomst mellem Finansministeriet og relevant faglig organisation. Der er mulighed for at forhandle tillæg. Arbejdstiden er 37 timer ugentligt. Stillingen er til besættelse 1. juni 2018 eller efter nærmere aftale. Yderligere oplysninger kan fås ved henvendelse til afdelingsleder Nina E. Petersen på tlf. 3815 2129. Ansøgningsfrist er mandag d. 2. april 2018. Samtaler afholdes i uge 15. Din ansøgning Du søger stillingen online ved at åbne linket "søg online", hvor du udfylder ansøgningsformularen samt vedhæfter ansøgning med oplysninger om tidligere beskæftigelse, eksamenspapirer og CV. ]