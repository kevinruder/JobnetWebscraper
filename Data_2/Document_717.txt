[Vi styrker den tidlige og kontinuerlige virksomhedsrettede indsats i Jobcenter Herlev og søger derfor en energisk virksomhedskonsulent til Team Jobservice. Stillingen er på 37 timer ugentligt.Vi er et velfungerende team bestående af såvel virksomhedskonsulenter som jobrådgivere, som samarbejder i dagligdagen for at hjælpe vores borgere tilbage i arbejde. Vores primære målgrupper er jobparate kontanthjælpsmodtagere og dagpengemodtagere samt integrationsborgere.Virksomhedskonsulenternes arbejde omfatter opsøgende arbejde på arbejdsmarkedet med henblik på at skabe job, etablere virksomhedspraktik og ansættelser med løntilskud, samt opfølgning på den iværksatte virksomhedsrettede indsats. Vi arbejder med den tætte individuelle kontakt med borgerne via motiverende og afklarende samtaler for at søge det rigtige match med en virksomhed.Vi har skarpt  fokus på at have tæt kontakt med virksomhederne for at finde de bedste muligheder for at få borgerne i beskæftigelse. Vi har fokus at opnå gode resultater og arbejder derfor med målstyring og løbende sparring.  Vi prioriterer den virksomhedsrettede indsats højt og tror på, at det er den bedste vej tilbage på arbejdsmarkedet. Du skal derfor forvente, at arbejdet i et vist omfang bringer dig ud på virksomhederne og dermed ud af kontoret. Vi tilbyder:    • Arbejde i et velfungerende team, hvor der er høj faglighed og engagerede medarbejdere   • Et godt arbejdsmiljø, der er udviklings- og resultatorienteret   • Faglig sparring i teamet og med fagkoordinator   • Kolleger, der er fagligt meget kompetente og hjælpsomme i hverdagen   • FlekstidVi forventer :    • At du har interesse for den tidlige og kontinuerlige virksomhedsrettede indsats   • At du har viden om arbejdsmarkedet og bruger den i arbejdet for at sikre den bedste plan for borgeren med henblik på at hjælpe den ledige i arbejde   • At du er god til at motivere, tænke innovativt og arbejde løsningsorienteret   • At du har gode samarbejdsevner med såvel borgere og virksomheder, men også solide samarbejdsevner i forhold til det interne samarbejde i teamet   • At du har flair for, og lyst til, it- og administrativt arbejde, da vi lægger stor vægt på høj datadisciplin og relevant journalisering   • Kendskab til arbejdsmarkedslovgivningen   • Godt humør og et positivt og helhedsorienteret menneskesyn   • At du kan stille egen bil til rådighedOm Herlev KommuneVores vision er at skabe et stærkere Herlev, der er præget af stærke fællesskaber, lokalt medansvar og aktiv deltagelse, hvor alle kan udfolde sig. Visionen er desuden at udvikle vores egen organisation i takt og overensstemmelse med byens udvikling.Herlev er placeret i hjertet af hovedstadsregionen med en god infrastruktur tæt på motorveje samt god kollektiv trafik, der bliver endnu bedre med etablering af letbanen. Samtidig byder Herlev på let adgang til grønne områder.Løn og ansættelsesvilkårLøn og ansættelsesvilkår vil være i henhold til gældende overenskomst. Endelig lønfastsættelse sker efter principperne om ny løn.Yderligere oplysninger om stillingen kan fås hos teamleder Lene Christensen på tlf. 44 52 86 20Ansøgningsfrist d. 2. april 2018 kl. 12.00. Samtalerne forventes afholdt snarest muligt derefter.]