[Vi søger en GIS konsulent til Forvaltningen, Plan og Byg, i Allerød Kommune. Stillingen er på fuld tid og med tiltrædelse pr. 1. juni 2018.Vil du arbejde med GIS og data i en offentlig forvaltning? Hvis du har en geofaglig baggrund, passion for data og mod på at lære nyt, har vi stillingen til dig.Vi søger en GIS konsulent til vores lille GIS team. Fokus vil blive på at få resten af forvaltningen til at blive lige så begejstrede for data og hvad man kan med det, som vi er i Plan og Byg. Med analyse og formidling af data, skal vi sparke dørene ind og få en mere databaseret sagsbehandling, til gavn for Allerød Kommunes borgere.Dine arbejdsopgaver:  GIS-analyser og databaseforespørgsler At formidle komplekse data og indgå i opgaveløsning med forskellige fagligheder Ajourføring af ejendomsdata i BBR og DAR Opsætning og udvikling af GIS og geodata-løsningerne i kommunen Support og undervisning af GIS brugere Produktion af kortmateriale  Din profil:  Har en akademisk uddannelse med en geofaglig baggrund, f.eks. landinspektør, geograf eller ingeniør. Hvis du har nogle års relevant erhvervserfaring vil det være at foretrække, men det er ingen betingelse Har stærke GIS QGIS, WebGIS kompetencer, og gerne erfaring med FME, SQL og Python Kan kommunikere kompliceret stof på en letforståelig måde Har interesse for brug af data i forretningsprocesser i en offentlig forvaltning Er hjælpsom, venlig og kan indgå i dialog med mange forskellige typer mennesker Er analytisk, struktureret, lærenem og kan omsætte viden til handlinger  Vi tilbyder dig:Vi har i Plan og Byg et bredt fagligt miljø med 18 engagerede medarbejdere. Afdelingen er opdelt i tre teams. Plan, Byg og Ejendom. Du vil være en del af Ejendomsteamet, men løser opgaver for hele kommunen.Vi har et uformelt og godt arbejdsklima og lægger vægt på, at arbejdet skal give muligheder for personlig og faglig udvikling. Vi sætter pris på et godt fagligt og socialt miljø, hvor der løftes i flok og hvor der er plads til smil.Vi kan tilbyde dig en spændende, til tider travl og udfordrende arbejdsdag med varierede opgaver.Allerød Kommune har røgfri arbejdstid. Der må derfor ikke ryges i arbejdstiden.Du kan læse mere om Allerød Kommune på www.alleroed.dkDin løn vil afspejle dine kvalifikationer og bliver fastsat efter forhandling ud fra gældende overenskomst.Hvis du vil vide mere kan du ringe til GIS koordinator Jeanne Hellesø Jensen på 48 12 61 52 eller afdelingschef Per Jul Hansen på 48 12 63 36.Du søger stillingen digitalt via linket i annoncen senest 2. april 2018. Uddannelsesbevis, dokumentation for tidligere erfaring og andre relevante bilag uploader du separat med din ansøgning.Vi forventer at holde ansættelsessamtaler i uge 15.Vi glæder os til at modtage din ansøgning.Allerød Kommune ligger i hjertet af Nordsjælland i en smuk og varieret natur. Kommunen har ca. 25.000 indbyggere og byder på et aktivt forenings- og erhvervsliv og gode idræts- og fritidsmuligheder.Der er gode transportmuligheder både til og fra kommunen. Der går S-tog hver 10. minut fra Allerød Station.Kommunen har ca. 2.000 medarbejdere, der arbejder ud fra et fælles værdisæt om åbenhed, respekt og troværdighed. Dialog og samarbejde er nøgleord, der kendetegner god ledelse i Allerød Kommune.Organisationen baserer sig på flade strukturer, stor selvbestemmelse og gode udviklingsmuligheder.
Denne jobannonce blev oprindeligt opslået på https://www.ofir.dk/
(Den originale annonce kan ses på: https://www.ofir.dk/showojob.aspx?ofirid=e7463840)]