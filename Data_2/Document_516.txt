[Til Patientservice på Danmarks bedste og største hospital søger vi en leder, som brænder for at give vores patienter og kliniske kolleger optimal service til tiden. Samtidig skal lederen naturligvis have konstant fokus på medarbejdernes trivsel samt på at opnå en effektiv og rationel ressourceplanlægning og drift - både dag, aften og nat. Patientservice er en enhed i hospitalets Logistikafdeling. Patientservice har bl.a. ansvaret for, at patienterne bliver transporteret og mobiliseret på en både tryg og effektiv måde. Derudover skal Patientservice være med til at understøtte sikkerheden hos både patienter, pårørende og medarbejderne ligesom Patientservice assisterer, når akuthelikopteren lander. Patientservice har medarbejdere på arbejde døgnet rundt alle årets 365 dage, hvilket stiller store krav til planlægning og effektivisering af personaleressourcerne. Patientservice dækker over Vagtstuen SKS; Servicevagten SKS; Natholdet NBG og Vagtstuen THG. Senest med udgangen af 2019 er alle enheder samlet på Aarhus Universitetshospital under fælles tag i Skejby med i alt ca. 120 medarbejdere. Vi søger en funktionsleder, der kan overskue en stor driftsorganisation og som har erfaring med ledelse og personaleplanlægning. Forventninger til funktionslederenOpgaverne er mange og ansvaret med at forestå personaleplanlægningen er stort, hvorfor vi har store forventninger til dig 

du har ledelsesmæssig erfaring, herunder erfaring med ledelse i en serviceorganisation
du har en ledelsesmæssig uddannelse eller er indstillet på at gennemføre en sådan, delvis i din fritid
du har erfaring med personaleplanlægningssystemer – gerne HosInfo og Tjenestetid fra Silkeborg Data
du har erfaring med ressourceoptimering i en organisation, som drifter 24/7/365
du har indgående kendskab til arbejdet med overenskomster og det faglige system samt med arbejdstidsplanlægning og -regler
du er i stand til at have mange bolde i luften og kan bevare overblikket
du ved hvad det vil sige, at en organisation altid er på arbejde
du kan agere hurtigt, når noget er ved at gå galt
du er indstillet på at arbejde tværgående i Logistikafdelingen Vi tilbyder til gengæld

et lederjob på Danmarks bedste universitetshospital netop kåret for 10. år i træk 
indflydelse på udviklingen i Patientservice/Logistikafdelingen
fantastiske kolleger og medarbejdere, som brænder for jobbet
gode arbejdsforhold
et arbejde med mening
muligheder for efteruddannelseVi imødeser din ansøgning senest den 22. marts 2018. Samtaler foregår den 26. marts 2018. Vi forventer at tiltrædelse kan ske senest den 1. maj 2018. Løn- og ansættelsesvilkår efter gældende overenskomst. Ansættelsen er betinget af en tilfredsstillende børneattest. Har du spørgsmål eller bare ønsker at vide mere om stillingen, er du meget velkommen til at kontakte sektionsleder Lars Holm Sørensen på tlf. 2939 8505. Da Region Midtjylland løbende gennemfører besparelser og omorganiseringer, vil omplaceringsramte medarbejdere, der søger stillingen, have fortrinsret til samtale. Denne jobannonce blev oprindeligt opslået på https://www.ofir.dk/ (Den originale annonce kan ses på: https://www.ofir.dk/showojob.aspx?ofirid=131f5345)]