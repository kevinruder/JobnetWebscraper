[Søborg, Rigspolitiet, Politiets Efterretningstjeneste
Interesserer du dig for virtuel kommunikation, onlinemobilisering og -rekruttering, radikalisering, netpropaganda, hadtale og politisk motiveret vold? Og vil du være med til bl.a. at udforme en digital kortlægning og systematisk afdækning af ekstremisters online-aktiviteter på de sociale medier? Så er stillingen som analytiker i PET’s Forebyggelsescenter måske noget for dig?PET styrker i øjeblikket den flerstrengede indsats for at bekæmpe ekstremistisk propaganda og forebygge den rolle, som internettet kan have i et radikaliseringsforløb. PET´s Forebyggelses-center spiller i samarbejde med andre aktører en central rolle i dette arbejde og øger i øjeblikket kapaciteten til at kunne kortlægge og analysere ekstremisters brug af sociale medier. I forlæn-gelse heraf styrkes også de forebyggende indsatser, som løbende iværksættes på baggrund af analyser og datadrevne indsigter.Om jobbetDu skal bl.a. bidrage til at udvikle og vedligeholde et sprogbaseret metodedesign til brug for systematisk behandling af data fra nettet og forskellige sociale medieplatforme. Derudover vil du skulle arbejde med at omsætte datadrevne indsigter og anden viden til konkrete og målrettede forebyggende indsatser.Arbejdet er forankret i PET´s Forebyggelsescenter, hvor den tidlige forebyggende indsats har høj prioritet. Du bliver en del af et mindre team i Forebyggelsescenteret, der har en stor berøringsflade på tværs af forskellige afdelinger i PET og med eksterne samarbejdspartnere i Danmark og internationalt.Dine hovedopgaver vil bl.a. bestå i at:• udvikle og administrere en dynamisk kortlægning af ekstremistisk indhold på sociale medier• skabe og drive en ontologi med udgangspunkt i de forskellige ekstremistiske retninger; højre- og venstre ekstremisme samt militant islamisme sammen med operative enheder i PET• omsætte datadrevne indsigter og anden viden til konkrete og målrettede forebyggende indsatser• udarbejde analyser og rapporter, der understøtter PET’s og Forebyggelsescenterets generelle viden om terrorgruppers og ekstremisters brug af nettet som platform til udbredelse af propaganda, rekruttering og opfordring til vold og terror• deltage i centerets og teamets mangeartede indsatser og samarbejder med eksterne aktører, myndigheder og organisationer. Vi tilbyder et spændende og alsidigt arbejde, gode faglige og personlige udviklingsmuligheder samt et uformelt arbejdsmiljø og en fleksibel arbejdstilrettelæggelse. Jobbet giver dig stor indflydelse på udviklingen af fremtidige forebyggende indsatser mod voldelig ekstremisme og radikalisering.Om digVi forestiller os, at du som person har stort overblik, er struktureret, kan tænke på tværs, er nysgerrig, nytænkende, initiativrig og kreativ. Du har et stort drive, kan arbejde selvstændigt og nyder at være proaktiv i forhold til opgaverne. Samtidig skal du trives med teamwork og at samarbejde på tværs af faggrænser. Din indsigt i menneskelig motivation og adfærd er væsentlig, ligesom loyalitet, god dømmekraft og pålidelighed kendetegner din person.Vi forventer vi, at du: • har en relevant akademisk uddannelse• har stærke analytiske og metodiske evner, herunder evnen til at overskue og systemati-sere store datamængder• har erfaring med at udvikle et praksisnært metodisk design til informationsindhentning • kan formidle kompliceret stof på en overskuelig og letforståelig måde• har gode mundtlige og skriftlige dansk og engelsk sprogkundskaber. Andre relevante sprogkundskaber er en fordel, men ikke et krav.Derudover er det en fordel, at du har:• et bredt kendskab til terrorrelateret propaganda og ekstremisters brug af forskellige virkemidler på sociale medieplatforme samt et overblik over dansk og international forsk-ning på området• projektledelseserfaring• har erfaring med at udforme strategioplæg, vejledninger, høringssvar og andre skriftlige produkter.Vi lægger herudover vægt på, at du er en dygtig kommunikatør og kan repræsentere PET på en professionel og troværdig måde udadtil.
Løn- og ansættelsesvilkår
Du bliver ansat på overenskomstvilkår i henhold til enhver tid gældende aftale mellem Finansmi-nisteriet og Akademikernes Centralorganisation. Ansættelse finder sted på et niveau, der fast-sættes på baggrund af erfaring og kompetence og efter forhandling med den forhandlingsberettigede organisation.Det er en forudsætning for ansættelse i Politiets Efterretningstjeneste, at du kan sikkerhedsgod-kendes og opretholde din sikkerhedsgodkendelse under hele din ansættelse. Et ansættelsesforhold i PET behandles med fortrolighed. Det anbefales, at ansøgere behandler ansøgnings- og eventuel ansættelsesproces med den højeste grad af diskretion. Ved eventuel ansættelse vil yderligere vejledning omkring fortrolighed blive givet.
Kontakt og ansøgning
Ønsker du yderligere information vedrørende den ledige stilling, er du velkommen til at kontakte Forebyggelsescentret på tlf. 30683107, hverdage mellem 9-15. Du kan finde mere information om PET på vores hjemmeside www.pet.dk Når du søger en stilling hos politiet, opretter du samtidig en profil i vores rekrutteringssystem. Søger du flere stillinger, skal du lægge en ansøgning og et cv ind i systemet pr. ansøgt stilling. Vi anbefaler, at du navngiver dine dokumenter, så det fremgår, hvilken stilling du søger.Alle kvalificerede uanset alder, køn, religion og etniske tilhørsforhold opfordres til at søge stillin-gen.Vi forventer at afholde samtaler i uge 14.]