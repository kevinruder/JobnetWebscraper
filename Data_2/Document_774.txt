[Vi har forrygende travlt og har derfor brug for en erfaren og selvstændig servicetekniker med stort kendskab til tavlebygning. Motiveres du af at give dine kunder en super service og er dit arbejde kendetegnet af kvalitet? Så er du måske vores nye servicetekniker på Sjælland, med udgangspunkt fra vores værksted i Ølstykke.Arbejdsopgaver
Som vores nye servicetekniker bliver du ansvarlig for eftersyn, ombygning, ændringer af el-tavler samt installation af nye el-tavler til både industri og forsyning. Du skal servicere vores kunder primært på Sjælland – du vil oftest køre ud fra din privatadresse – og sikre høj kvalitet i forhold til sikkerhed, lovgivning og håndværk. Herudover er dine primære arbejdsopgaver:

Mekanisk og elektrisk indbygning af komponenter i tavler
Opstilling af større tavleanlæg
Opbygning/ændring af styringer i henhold til skemaer
Besigtigelse/planlægning af arbejdsopgaver
Kontakt til kunder
Rapportering/registrering af udført arbejde.Faglige kvalifikationer
Vi forventer, at du er uddannet elektriker eller automatiktekniker og har erfaring inden for tavlebygning. Du kan IT på brugerniveau og har kendskab til engelsk.
Som person, arbejder du selvstændigt, omhyggeligt og kvalitetsbevidst, såvel elektrisk som mekanisk. Du har et godt overblik, er udadvendt, og sætter en ære i at levere en god service. Du vil få stor kundekontakt og vi forventer derfor, at du er meget kundeorienteret i din tilgang til opgaverne.
Det er samtidigt vigtigt, at du er fleksibel med arbejdstider, da der vil forekomme aften- og weekendarbejde.I øvrigt
Ansættelsesstart er efter aftale, men gerne hurtigst muligt.
Vi behandler ansøgninger løbende, så send din ansøgning og CV hurtigst muligt til job@elogicsystems.dk.
Hvis du har spørgsmål til stillingen så kontakt Service- og Projektchef Lars Gode på tlf. 51 75 52 50.Om os
Elogic Systems er en danskejet virksomhed der er opstået ved fusionen af de to tidligere virksomheder ELOGIC og Triax Systems. Vi producerer kapslingsløsninger til udendørs opstilling for såvel el som fibernet og dataforbindelser. Herudover har vi en betydelig produktion af el-tavler til alle formål til såvel industrien som til alle former for byggerier. Elogic Systems er en del af Micro-Matic gruppen.

Ved hjælp af vores erfarne og kompetente medarbejdere sikrer vi, at vores kunder får den rådgivning og vejledning, som netop de har behov for. Det sikres ved dialog og tæt relation - noget som ligger os meget på sinde.
Se mere på vores ansøgersite: https://elogicsystems.brandero.comDenne jobannonce blev oprindeligt opslået på https://www.ofir.dk/ (Den originale annonce kan ses på: https://www.ofir.dk/showojob.aspx?ofirid=f7212cf7)]