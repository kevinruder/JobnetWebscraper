[Brænder du for at skabe en karriere inden for indkøb og leder du efter en elevplads, der sætter elevens læring i højsædet og tilbyder et nøje planlagt og struktureret uddannelsesforløb? Så er du måske vores nye indkøbsassistentelev.
JobbetVi vil i dit uddannelsesforløb fokusere på at give dig en god uddannelse, som ruster dig til din videre rejse på arbejdsmarkedet. Du vil opleve din hverdag som spændende, udviklende og selvstændig i en sund, vækstorienteret virksomhed med en ung organisation. Frihed under ansvar er en del af hverdagen, og arbejdsmiljøet er uformelt, dynamisk og bygger på et godt kollegialt sammenhold.
Du vil blive en fast del af vores indkøbsafdeling, hvor dine opgaver primært vil være:

Ansvar for egne leverandører i forhold til dagligdagshåndtering, herunder:

Disponering
Opfølgning på leverancer
Fremrykninger/udskydelser
Afvigelser / returneringer
Vedligeholdelse af stamdata
Tilbuds indhentning

Forecast
Analyser, KPI udarbejdelse
Generelle pris og leveringsopdateringer
Intrastat indmelding
Afløse i receptionen



Håndtering af indkøbsfakturaer


På DEIF er man som elev tilknyttet vores interne netværk af elever og lærlinge. Lige nu er der 15 elever/lærlinge med forskellig baggrund og under forskellige uddannelser.
PersonenVi forventer at du bliver motiveret af at arbejde selvstændigt og har mod på at byde ind på opgaver. Du vil opleve en hverdag, hvor opgaverne indimellem haster og andre gange kræver grundighed, du skal derfor selv strukturere og prioritere dine opgaver. Det vigtigste er dog, at du er klar til at lære. IT vil fylde en del af din hverdag og du skal derfor brænde for at arbejde med IT og lære nye systemer og programmer. Vi er en international virksomhed med leverandører over hele verden, og engelsk vil derfor være et sprog du skal forvente at bruge i det daglige. Derudover vil du blive mødt med opgaver, der kræver et skarpt øje for tal.
Krav til ansøger er en afsluttet eksamen fra en adgangsgivende ungdomsuddannelse.
Hvad kan du forvente hos os? Kernen i vores værdier er respekt for det enkelte menneske, ambition om hele tiden at blive bedre, og en forståelse for vores organisaton som helhed. Vi tror på, at værdierne spirer bedst i et uformelt arbejdsmiljø præget af frihed under ansvar og en flad organisationsstruktur, hvor mange opgaver løses i tæt samarbejde på tværs af organisationen. 
 
DEIF er meget optaget af social ansvarlighed og samfundsansvar, og vi har et helt særligt fokus på bæredygtighed. Vi har derfor indført vores eget etiske regelsæt, der bygger på internationalt anerkendte konventioner om menneskerettigheder, arbejdstagerrettigheder, sikkerhed og anti-korruption.
Måske derfor, at DEIF fik en andenplads i konkurrencen Årets Arbejdsplads 2017 – en konkurrence hos 3F, hvor udelukkende medarbejdere kan nominere arbejdsgivere.  
Interesseret? Send din ansøgning og CV snarest via vores hjemmeside www.deif.dk/karriere. Ønsker du at høre mere om stillingen, er du velkommen til at kontakte Jette-Marie Kragh, Department Manager, Sourcing &Purchase, dir.: +45 30103233, e-mail: jgk@deif.com.
Tiltrædelse efter aftale.
Om DEIFDEIF blev etableret i Danmark i 1933 og er i dag verdensførende på det globale marked for grønne, sikre og pålidelige styringsløsninger til decentral elproduktion til lands og til vands. Sagt lidt mere enkelt, så sørger vi for, at strømmen aldrig går.
DEIF-koncernen er privatejet af grundlæggerens søn, Toke Foss, og DEIF har i dag mere end 650 medarbejdere og er repræsenteret på over 50 nøglemarkeder. 20 % af vores medarbejdere arbejder inden for forskning og udvikling med at finde nye miljøvenlige løsninger, der reducerer vedligeholdelsesomkostninger og brændstofforbrug for verdens el-producerende industrier. Vi kalder det: POWER EFFIENCY.]