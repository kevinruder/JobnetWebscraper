[ Vil du arbejde med et strategisk vigtigt område og gøre en forskel? Så har vi stillingen til dig.     I Teknik- og Miljøforvaltningens Center for Driftsudvikling søger vi en medarbejder med stærke kompetencer indenfor GIS og databehandling. Vi ser gerne, at du er nyuddannet eller har et par års erfaringer.     Om jobbet   Du bliver en del af enheden Driftsviden, som bl.a. arbejder med GIS og data. I Driftsviden er vi 18 engagerede og kompetente medarbejdere, der har fokus på at styrke driften af byen gennem smart og intelligent brug af data. Med indsamling, analyse og formidling af data understøtter enheden grundlaget for en fakta- og vidensbaseret styring og udvikling af byens drift til gavn og glæde for københavnerne.   Arbejdet består både af driftsmæssige opgaver og udviklingsopgaver. Vi forventer i den nærmere fremtid, at skulle gøre brug af GPS-data fra det kørende materiel og sensorer i affaldskurve.     Dine arbejdsopgaver bliver  Registrering og digitalisering af Byens Drifts arealer i GIS  Registrering af byinventar, træer og nyplantninger i GIS Vedligehold og udvikling af kommunale kirkegårdsgravsteder i GIS Produktion af kortmateriale GIS-analyser og databaseforespørgsler Andre registrerings- og databehandlingsopgaver Videreudvikle datagrundlag og brugen af GIS, samt indgå i forskellige digitaliseringsprojekter Graveforespørgsler i LER  Om Driftsviden   Driftsviden er en del af serviceområdet Byens Drift, som er et af fire serviceområder i Teknik- og Miljøforvaltningen. Byens Drift sørger for at holde København ren og grøn.      Om dig   Vi forventer, at du har en relevant videregående uddannelse (f.eks. landskabsarkitekt, landskabsforvalter, forstkandidat, geograf, ingeniør eller lignende). Derudover er der forskellige indgange til jobbet, men en vigtig forudsætning er erfaring med og stort kendskab til GIS. Hvis du også ved noget om master data management, vil det være et plus, men ikke et krav.     Vi forestiller os, at du   Har interesse for at arbejde med data og kort Er en dygtig databehandler og analytiker, med stærke GIS (QGIS, MapInfo, ArcGIS, WebGIS) og Excel kompetencer Har erfaring med programmering i f.eks. Python eller SQL og gerne kendskab til arbejdet med (GEO) databaser Er hurtigopfattende og kan omsætte viden til handlinger Kan formidle komplekse data og indgå i opgaveløsning med forskellige fagligheder Kan tage ansvar og følger dine opgaver til dørs Er hjælpsom, venlig og kan indgå i dialog med mange forskellige typer mennesker Det vil være en fordel, hvis du f.eks. har kendskab til offentlig planlægning, renhold, grønneområder og arealforvaltning  Vi tilbyder     Et arbejdsmiljø præget af høj faglighed, stort engagement og samarbejde. Afvekslende opgaver – og frihed under ansvar samt en flexordning. Desuden har vi en uformel omgangstone, hvor der også er rum til det sociale i hverdagen.     Løn- og ansættelsesvilkår   Løn- og ansættelsesvilkår i henhold til gældende overenskomst, afhængigt af dine kvalifikationer og efter forhandling med den forhandlingsberettigede organisation.  Vi forventer, at du kan begynde den 1. juni 2018 eller snarest derefter og arbejdstiden er gennemsnitlig 37 timer pr. uge.     Arbejdspladsen     Vi bor ud til vandet på Islands Brygge, hvor vi deler etage med 65 af vores kolleger i Center for Driftsudvikling. I løbet af 2018 flytter centeret formentlig til en anden adresse i København.       Yderligere oplysninger Hvis du har spørgsmål om stillingen, er du velkommen til at kontakte enhedschef Jesper Wibrand på 3030 8751 eller landskabsarkitekt Jacob René Medborg på 2058 1037.       Søg stillingen via nedenstående link senest torsdag den 22. marts 2018 Vi forventer at holde ansættelsessamtaler i uge 15, hhv. onsdag og torsdag den 11. og 12. april.      Om Teknik- og Miljøforvaltningen     Forvaltningen varetager myndighedsopgaver og servicerer borgere og erhvervsliv, blandt andet inden for miljøområdet, lokalplanlægning, byfornyelse, byggesagsbehandling og trafikområdet. Desuden er det Teknik- og Miljøforvaltningen, der står for renholdelsen, vedligeholdelse og udvikling af byens veje og parker, foretager parkeringskontrol og driver de københavnske kirkegårde. Vi beskæftiger ca. 2.200 medarbejdere og administrerer et bruttobudget på knap 4 mia. kr.        ]