[Royal Greenland A/S søger en dygtig koordinator til vores kategoriafdeling 
Jobbet
Som koordinator i vores kategoriafdeling vil du få reference til vores kategorichef for fisk, og vil få fast arbejdsplads på vores kontor i Svenstrup. Du få en central supportfunktion, hvor opgaven er at supportere på tværs af vores 3 produktkategorier, snekrabber/røgvarer, fisk og skaldyr. Prioritering af opgaver er derfor meget vigtigt, samtidig med en fleksibel tilgang til de forskellige opgavetyper.
Dine arbejdsopgaver og ansvarsområde er bl.a.:


Administrativ support til vores 3 produktkategorier


Vedligeholdelse af produktsortiment, herunder oprettelse og afvikling varenumre


Koordinering i forbindelse udarbejdelse og opdatering af labels


Vedligeholdelse af produktspecifikationer og produktionsguides


Opfølgning på vareflow og lagre


Håndtering af vareprøver


Supportere kategori- og produktchefer med rapporter og data


Supportere salgsafdelinger med lagerlister mv.


Håndtering af reklamationer


Ad hoc


Der kan forekomme rejseaktivitet på ca. 10 hverdage pr. år.
Din profil
Du har relevant erfaring fra fødevarebranchen og gerne fra en international organisation. Som person er du administrativ stærk, du arbejder struktureret og selvstændigt, og du forstår at prioritere dine opgaver. Du er social intelligent, og du skal mestre det at opbygge og vedligeholde gode relationer samt have lyst til at arbejde med kollegaer fra forskelle kulturer. Du er en god kommunikator og behersker dansk og engelsk. Du er vant til at arbejde med ERP systemer, gerne SAP. Du ser MS Office som et naturligt arbejdsredskab, og især udvidet kendskab til Excel er en fordel.
Hvad kan Royal Greenland så tilbyde dig?
Vi kan tilbyde en spændende og alsidig stilling i en nyoprettet funktion, hvor du selv i høj grad er med til at præge måden, vi arbejder på. Du får faglige og personlige udviklingsmuligheder i et spændende og udviklingsorienteret arbejdsmiljø, i en stor international koncern. Hertil en løn der matcher dine kompetencer. Arbejdet udføres i et uhøjtideligt arbejdsmiljø, i samarbejde med mange dygtige og engagerede kollegaer.
Vi glæder os til at modtage din ansøgning
Har du lysten og kompetencerne, så send os hurtigst muligt og senest d. 2. april 2018 din ansøgning og dit CV.
			
		
		
			Royal Greenland er en af de førende koncerner inden for fisk og skaldyr i Europa. Som en global udbyder har Royal Greenland erfaring i innovativ produktudvikling og effektiv distribution af kvalitetsprodukter. Royal Greenland er en virksomhed med dybe rødder i den grønlandske kultur. Vi har ca. 2.500 ansatte indenfor fiskeri, produktion og salg af højkvalitetsseafoodprodukter til verdensmarkedet. Koncernen råder i dag over egen trawlerflåde samt topmoderne fabrikker i Grønland, Danmark, Tyskland og Canada.]