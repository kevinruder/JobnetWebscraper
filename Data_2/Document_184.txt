[ Vi søger en ildsjæl med lyst til forskning i inflammatoriske sygdomme med udgangspunkt i eksisterende unikke data indsamlet fra vores fødselskohorter Copenhagen Prospective Study on Asthma in Childhood (COPSAC). Fokus for kohorterne er astma, allergi og eksem, men bredden af det indsamlede data er nu udvidet til andre emneområder indenfor pædiatrien. Omdrejningspunktet for dit arbejde vil være den kliniske opfølgning af de nu store børn ved 18 år samt opstart af et 10 års besøg i den yngste kohorte. Ansættelsen er derudover med henblik på udvikling af en protokol til et ph.d.-studium ved Dansk BørneAstma Center.    Dansk BørneAstma Center er en klinisk forskningsenhed, hvor du kommer til at arbejde i et stort team med bl.a. andre ph.d.-studerende, som alle arbejder med familierne og data fra fødselskohortestudierne. Centeret omfatter ca. 45 dybt engagerede og fagligt dygtige medarbejdere, der brænder for deres arbejde og er stolte over deres resultater. Vi arbejder sammen i et uhøjtideligt, inspirerende og dynamisk miljø mod nye vigtige resultater. Forskergruppen har international bevågenhed og området nyder stor offentlig interesse.    Se mere på www.copsac.com     Klinisk translationel forskning   Forskningsfeltet kobler klinisk og grundvidenskabelig forskning for at forstå gen-miljø interaktionen i de første leveår betydning for sygdom. Vores primære fokus har været udvikling af astma, allergi og eksem, men vi har nu også fokus på neurologi, immunologi, endokrinologi, oftalmologi, vækst og infektioner. Mange af vores forskningsresultater peger således på en fælles oprindelse for en række kroniske sygdomme.     Som forsker hos Dansk BørneAstma Center vil du:   Have ansvaret for udarbejdelsen af din protokol og gennemførelsen af dit forskningsprojekt   Indgå i vores læge-team og det daglige kliniske arbejde med undersøgelser af forsøgsdeltagere  Tage aktiv del i vores engagerede forskningsgruppe   Indgå i et højt kvalificeret team af postdocs, ph.d. studerende og forskningsassistenter   Få omfattende støtte af et ”maskinrum” med datamanagers, statistikere, IT-support, økonomi og andet   Blive en del af en velfungerende, uhøjtidelig og inspirerende arbejdsplads   Få tæt supervision   Vi forventer, at du   Har en lægefaglig baggrund gerne med erfaring indenfor enten pædiatri, almen medicin, endokrinologi, neurologi, psykiatri eller oftalmologi  Har færdiggjort KBU og har minimum 1 års klinisk erfaring  Har tidligere erfaring med forskning eller stærk motivation dertil  Er indstillet på at yde en indsats udover det sædvanlige  Først og fremmest skal du brænde for faget og lade din motivation være dit drive   Ansættelsesvilkår  Stillingen er en fuldtidsstilling og er til besættelse forår 2018.  Ansættelsen er som udgangspunkt ét-årig, med mulighed for forlængelse til fuldt ph.d. forløb.  Løn- og ansættelsesvilkår følger overenskomst og RegionH´s retningslinjer.     Ansøgningsprocedure  Hvis du vil vide mere om stillingen, er du velkommen til at kontakte Nilofar Følsgaard på telefon 38672454 eller læse mere om centeret på: www.copsac.com    Ansøgningsfristen er den 7. marts 2018.   ]