[Har du lyst til at sætte dit aftryk på Strategisk Indkøb - herunder bl.a. på Contract Management funktionen hos Danmarks største offentlige bygherre?   Sektionen er en del af Indkøbsområdet. Sektionen består af 11 højtuddannede og motiverede medarbejdere. Otte af disse arbejder med strategisk indkøb og tre med erstatning. Opgaverne med erstatningsret er organiseret med en faglig koordinator i spidsen.  Central rolle med fokus på strategi   Du skal være med til at videreudvikle proces og værktøjer til en professionel og ensartet kontraktstyring. Dvs. at vi udbyder kontrakter efter best practice for at opnå bedst mulige forhold mellem pris og kvalitet, at vi løbende afprøver nye kontraktformer og at vi styrer kontrakten effektivt i hele dens levetid.  Du skal være med til at sikre, at vi er systemunderstøttet igennem processen.   En af de første interne opgaver bliver at sikre oprettelse og drift af et tværorganisatorisk CM forum (CMF). CMF skal være omdrejningspunktet for, hvordan der arbejdes med CM i Banedanmark.    Opgaverne løses i tæt samarbejde med organisationen, hvor analyser, markedsafdækning, projektledelse og kompleksitet er nøgleord for opgaveløsningen, da afdeling fungerer som et kompetencecenter til arbejdet der foregår i opstarten af udbudsarbejdet.   Du får afgørende indflydelse på de strategiske beslutninger både i forhold til vores indkøbsstrategi, og på hvordan strategi og planer omsættes til konkrete aktiviteter både internt og eksternt. Alt sammen for at sikre bedst mulige ressourceudnyttelse og gevinstoptimering.   Sektionen er herudover også selvstændigt ansvarlig for en række udbud af fx bygherreleverancer, som løbende skal udvikles og effektiviseres.   Du skal udvikle metode for at arbejde med systematisk opfølgning på besparelser og gevinster i forbindelse med udbud samt isamarbejde med organisationen skal du og din sektion endvidere sikre overensstemmelse mellem Banedanmarks forretningsmæssige behov og lovgivningens krav (compliance). I skal sikre ledelsesinformation i form af complianceopfølgning, analyser og udviklingsopgaver, og I er endvidere ansvarlige for den eksterne rapportering til departement og andre myndigheder vedrørende indkøbsområdet.   Opgaven er startet op, men vi er ikke i mål. Vi har brug for, at du er klar til at føre opgaven videre. I samarbejde med resten af Indkøbsområdet, Teknik- og Anlægsdivisionerne skal du og din sektion sikre, at CM tankegang og principper bliver en naturlig del af vores varetagelse af rollen som den største offentlige bygherre og infrastrukturforvalter.    Du får et tæt samarbejde med hele organisationen. Som en del af ledelsesgruppen i Indkøb får du god mulighed for ledelsesfaglig sparring med cheferne for Operationelt Indkøb hhv. Jura. I det daglige refererer du til områdechefen i Indkøb.  Faglighed & Ledelse Uddannelsesmæssigt er du økonom, cand.merc.jur. el. lign. Vi er åbne for, at du kan have en anden uddannelsesmæssig baggrund – men vi forventer, at du har en stærk faglighed og erfaring inden for økonomi og kontrakter. Det er en forudsætning, at du har arbejdet med Contract Management og compliance gerne med dokumenterede resultater. Derudover skal du have ledelseserfaring, kendskab til forandringsledelse.   Du besidder evnen til at skabe gode og vedholdende samarbejdsrelationer i den organisation, du er en del af. Du har skarpe, diplomatiske evner og gennemslagskraft. Din ledelsesstil er motiverende og baseret på tillid og frihed under ansvar.   Du har fokus på målet. Du skaber de optimale rammer for, at dine medarbejdere kan nå målet, og du venter ikke på, at tingene sker af sig selv. Du har erfaring med at kommunikere til både medarbejdere og i den interne ledelsesrapportering.  Banedanmark har en strategi for data og digitalisering og ser muligheder for at arbejde smartere fremadrettet ved brug af data. Har du erfaring med hvordan data og digitalisering kan anvendes som værktøj, og har du visioner i den retning, kan det blive rigtig spændende.   Løn   Du tiltræder en stilling, der er klassificeret i lønramme 36, og lønnen fastsættes på baggrund af dine erfaringer og kvalifikationer.    Ansøgning og kontakt   Vil du vide mere om stillingen, så kontakt konstitueret områdechef for Indkøb Ole Clemens Petersen. For at søge stillingen klikker du på linket "Søg stillingen" og følger instruktionerne.]