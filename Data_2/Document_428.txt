[Kan du motivere medarbejderne til at yde deres bedste og samtidig have stort fokus på at sikre, at I som enhed er med til at beskytte borgere og samfund mod varer, der udgør en trussel mod sikkerhed, sundhed og miljø? Kan du omsætte strategier til håndgribelige indsatser, som du og dine medarbejdere kan styre efter i en uforudsigelig hverdag? Så er du måske vores nye kontorchef i Kommunikation og Relationer.   Den kommende Toldstyrelse har til opgave at sikre nem og enkel angivelse af korrekt told og effektiv forvaltning af EU’s regler for handel over grænser 24/7. Vi har også ansvar for at opretholde en stærk toldkontrol og beskytte det danske samfund mod indførsel af illegale varer. I de kommende år har vi en vigtig opgave med at modernisere og yderligere digitalisere toldområdet som fastsat i EU's toldkodeks.    Vil du være med fra starten?  Vi er ved at opbygge den kommende Toldstyrelse i Aarhus. Kontoret, der er nyoprettet, hører under underdirektørområdet Stab, hvor du skal støtte op om Toldledelsen gennem:    Varetage den samlede kommunikationsstrategi   Forestå den digitale kommunikation bl.a. på     de sociale medier  Understøtte styrelsens interessenthåndtering     på tværs af skatteforvaltningen og eksternt    En af dine første opgaver bliver at rekruttere dit nye team og skabe kulturen og rammerne for arbejdet med kommunikation og interessenthåndtering.   De primære opgaver kontoret skal varetage er:    Udarbejde kommunikationsstrategi (kanaler,     indhold og målgrupper)   Drivende og understøttende rolle i     forretningsudviklingen på toldområdet  Planlægge og vedligeholde styrelsens digitale     kommunikation   Udarbejde interessentkortlægning og heatmap   Etablering af strategiske partnerskaber med     eksterne organisationer samt udvikling af vejledningsmaterialer i samarbejde     med disse  Udvikle koncepter målrettet særlige     kundesegmenter   Kommunikation om den juridiske vejledning på     Toldstyrelsens område   Udvikle og udføre vejlednings- og     informationskampagner inden for Toldstyrelsens område, fx i forbindelse med ny     lovgivning   Effektmåle kommunikations- og     vejledningsaktiviteter og anvende data til optimering af vejledning og     kommunikation     Leder med stærk faglighed og strategisk overblik  Du har en journalistisk eller kommunikationsfaglig baggrund kombineret med erfaring fra en relevant stilling i en større organisation. Du har en stærk lederprofil, drive og lysten til at være en del af opbygningen af den kommende Toldstyrelse. Du formår at se sammenhænge og udfordringer på tværs. Det er vigtigt, at du har gåpåmod og gejst, hvilket kræves ved opbygning af noget nyt. Vi ønsker en kontorchef, som evner og motiveres af at opbygge nyt.   Vi lægger vægt på, at du har solid erfaring med ledelse, planlægning, opfølgning, kommunikation og styring, idet du får ansvaret for at koordinere på tværs inden for styrelsens område. Du skaber relationer og kan samarbejde på tværs af fagområderne i den kommende Toldstyrelse.     Du er engageret og har fokus på udvikling og forandringer, så du kan understøtte medarbejderne i den opbygningsfase, I står overfor. Din ledelsesstil er tillidsbaseret og delegerende.   Som person er du rolig og velovervejet og i stand til at holde hovedet koldt i pressede situationer. Du besidder et stort overblik og en god portion gennemslagskraft.    Der må forventes en del rejseaktivitet.   Ansøgning og kontakt  Send ansøgning, CV, eksamensbevis og eventuelt yderligere materiale via linket ”Søg jobbet” senest 5. april 2018.   Du skal være opmærksom på, at ansættelse sker under forudsætning af, at du via Politiets Efterretningstjeneste kan sikkerhedsgodkendes til klassifikationsgraden HEMMELIGT (HEM), da du skal arbejde med klassificerede dokumenter og systemer.   Ønsker du at vide mere om stillingen, er du velkommen til at kontakte underdirektør Søren Trangbæk på 72 37 33 20 mellem kl. 13 – 16. Samtaler forventes afholdt i uge 15 og 16.   Løn- og ansættelsesvilkår efter gældende overenskomst. Stillingen er klassificeret i lønramme 37  Ansættelse vil være i Skatteministeriet med tilhørende institutioner. Der kan indgå test i ansættelsesforløbet.   Dit arbejdssted bliver indtil videre Lyseng Allé 1, 8270 Højbjerg. Vores lokaler på Lyseng Allé er dog under ombygning, og dit arbejdssted vil derfor i en periode være Slet Parkvej 1, 8310 Tranbjerg.    Toldstyrelsen  Som led i regeringens plan ’Fra én til syv styrelser – skatteforvaltningen 2021’ vil SKAT fra den 1. juli 2018 blive erstattet af syv nye styrelser. De nye styrelser oprettes med ansvaret for hver sin kerneopgave inden for én juridisk myndighed under Skatteministeriet, så der sikres smidigt samarbejde på tværs af alle skatteforvaltningens opgaver.   Toldstyrelsens kerneopgave er at sikre korrekt toldafregning til EU gennem en effektiv kontrolindsats og digitale og kundevendte services, der gør det smidigt og enkelt for virksomheder og borgere at handle på tværs af grænser. I samarbejde med andre myndigheder arbejder vi for at hindre illegal import og beskytte borgere og virksomheder mod farlige eller sundhedsskadelige varer som fx våben og narkotika.   Vi varetager fagligt krævende opgaver i komplekse processer. Vi skal samtidig levere et højt serviceniveau og en effektiv kontrol i alle dele af opgaveløsningen. Det kræver stærk koordinering både internt og med andre aktører, nationalt såvel som internationalt. Vi tager ansvar, og vi samarbejder – om den samlede opgave og i de daglige beslutninger.   Sammen med de andre styrelser under Skatteministeriet sikrer Toldstyrelsen fundamentet for finansieringen af den offentlige sektor i Danmark.   Styrelsen forventes bemandet med omkring 650 medarbejdere og får kontorer i Aarhus og Køge samt på en række nuværende lokationer over hele Danmark. Læs mere om Toldstyrelsen på www.fra1til7.dk.     Vi opfordrer alle interesserede uanset alder, køn, religion eller etnisk tilhørsforhold til at søge. ]