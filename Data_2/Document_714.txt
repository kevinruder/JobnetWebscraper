[Det er ikke bare sjovt at arbejde hos os - det er også lærerigt. Selvom det lyder tørt, så lever Begravelsesguiden af at rådgive inden for begravelse. ”Begravelse”, tænker du, ”det lyder da dødssygt”. Men det er det faktisk slet ikke - læs her hvorfor.
Vi er 10 venlige sjæle i alderen 21 – 35 år, med baggrund fra CBS, KU, RUC og ITU, blandet mænd og kvinder - alle på udkig efter nye kollegaer.
Der er nemlig masser af opgaver at gribe fat om, og derfor søger vi en arbejdsom kollega, der kan være med til at bevare den gode stemning og lægge en solid indsats for dagen.
Begravelsesguiden har 5 år på bagen, og du har måske set os på TV2, hørt os i radioen eller læst om os i avisen? Hvis du aldrig har hørt om os, skal du vide, at vi er en indenflydelsesrig organisation, der betragtes som meningsdannere i begravelsesbranchen. Vi arbejder for, at gøre en forskel for dem der mister.
Vi er stadig en forholdsvis lille virksomhed med et relativt faldt hierarki. Vi ser derfor gerne, at du kan håndtere at have mange bolde i luften på samme tid og tænke selvstændigt. Vi arbejder i et lille dynamisk team, hvor der selvfølgelig er faste arbejdsrutiner, men vi ser også gerne, at du kan hjælpe os med at forbedre og udvikle disse rutiner.
Vi søger en kollega, som har en åben tilgang til livet med et smil på læben. Du skal kunne arbejde 10-20 timer om ugen fordelt på både hverdage og weekenddage.
Din primære opgave som rådgiver vil være at fortælle pårørende, hvordan de kommer bedst igennem begravelsen ved telefonisk at give dem konkrete tips og anvisninger. Du bliver selvfølgelig lært op, så du er rustet til at kunne håndtere opgaven. Derudover kommer din arbejdsdag også til at bestå af en række af forskellige opgaver lige fra: dataindsamling og -behandling, marketing, ideudvikling, artikelskrivning samt meget mere.
Vi er på udkig efter kandidater, som gerne må have erfaring inden for disse områder, men det er ikke et altafgørende krav:

Har erfaring med salg og/eller support.
Har interesse for forhandling og/eller konfliktmæling.
Ikke er bange for at prøve nye ting af.
Er struktureret, arbejdsom og grundig i dit arbejde.

Vi tilbyder:

En god løn
Muligheden for at få erfaring med en virksomhed i vækst.
Et dynamisk, fleksibelt og uformelt arbejdsmiljø.
Et lækkert kontormiljø i hjertet af København.
Fredagsbar, brætspil, Xbox og andet.

 
Hvis du har læst her til, er der en god chance for at vi matcher. Det er nemlig de færreste der læser så meget om et job i begravelsesbranchen, som du gør. Send din ansøgning, CV og seneste karakterblad til job@begravelsesguiden.dk, og du vil høre fra os.
Ansøgningsfristen er den 10. april 2018 med tiltrædelse senest 25. april 2018. Hvis du har spørgsmål til stillingen kan du kontakte Mads B på ovenstående mail-adresse.]