[ Accountor søger på vegne af vores kunde Steen & Strøm A/S beliggende i Ørestaden, en dygtig og erfaren ejendomsadministrator til en tidsbegrænset stilling i virksomhedens administration for Danmark og Sverige.   Om virksomhedenSteen & Strøm er en Skandinavisk virksomhed, som ejer og administrerer shopping centre, omfattende 18 af de førende centre, fordelt på de mest attraktive markedspladser i Danmark, Norge og Sverige. Steen & Strøm er ejet af det hollandske pensionsselskab APG (43,9%) og Europas førende shopping center operatør, Klépierre (56,1%). Med mere end 100 butikscentre fordelt på 16 lande over hele Europa og en porteføljeværdi på mere end 23.8 mia. EUR, er Klépierre Europas førende specialist indenfor shopping centre. Om stillingenDu vil blive daglig leder af et ambitiøst og dynamisk team af ejendomsadministratorer, som servicerer virksomhedens mange kunder i Sverige og Danmark. Som ledende ejendomsadministrator vil du få mulighed for at bruge dine faglige kompetencer alsidigt. Du skal udover ledelsesopgaven også tage del i den daglige drift i afdelingen, der blandt andet består af:    • Kontrakthåndtering samt vedligeholdelse heraf i SAP Real Estate   • Lejeopkrævning- og reguleringer   • Øvrig fakturering   • Bogføre indbetalinger, afstemninger og debitor håndtering   • Kundeservice   • Håndtering af kundedata, sikre rettidig betaling fra lejere   • Deltagelse i udarbejdelse af budget, forecast og kvartalsafslutning   • Løbende udvikling af vores rutiner og systemer Den rette kandidatDu har en uddannelse som f.eks. finansøkonom, og forventes at have erfaring indenfor ejendoms-, kontrakt- og lejeadministration samt leje ret. Du har ledelses erfaring, er administrativt stærk og alsidig. Du har flair for tal, du har overblik, er robust og besidder viljen til at lykkes. Du er desuden udadvendt, kontaktskabende, serviceminded og sætter en ære i at yde en ekstraordinær kundeservice. Du trives i en koordinerende og ledende rolle, og har en ansvarsbevidst, arbejdsom og struktureret arbejdsstil. Som person er du åben, social, selvstændig og tillidsvækkende. Du har drive, gennemslagskraft, og formår at holde hovedet koldt i pressede situationer. Du følger dine opgaver til dørs, og trives i en dynamisk og vækstorienteret organisation med højt til loftet, hvor der hersker en åben og uformel tone.Du behersker engelsk, dansk eller svensk i skrift og tale, og har gerne erfaring med SAP Real Estate, samt en erfaren bruger i Excel.Virksomheden tilbyder   • Et udadvendt ledende administrativt job, med gode personlige og faglige udviklingsmuligheder   • En international virksomhed med et stærkt brand og en særdeles stærk økonomi   • Gode ansættelsesforhold med relevante personalegoder   • Et åben, innovativt og dynamisk arbejdsmiljø med et socialt velfungerende team, der er præget af engagement og arbejdsglæde. AnsøgningsprocesSend venligst din ansøgning og CV via nedenstående link. Du opfordres til at søge hurtigst muligt, da vi behandler ansøgningerne løbende. Vi glæder os til at høre fra dig.Ønsker du yderligere oplysningerKontakt venligst Rekrutteringskonsulent Steffen Paaske Christensen Tlf. +4541953814 eller Senior HR- og Rekrutteringskonsulent Stig Bülow Tlf. +4544501359).     ]