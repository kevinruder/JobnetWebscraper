[Har du viden og interesse for økonomi og særligt debitor og regnskab? Er du positiv og imødekommende? Og vil du være en del af en virksomhed, som arbejder for at gøre en forskel for mennesker med handicap, psykisk sygdom og sociale problemer?  Vi søger en ny kollega til økonomiteamet i fællesadministrationen i Den Sociale Virksomhed. Økonomiteamet supporterer vores 19 bo- og behandlingstilbud inden for områderne finans, debitor, kreditor og budget.   Om stillingen   Dine opgaver vil primært være:  Debitoropfølgning      Fakturering       At sikre korrekt datagrundlag for opkrævning hos kommuner og borgere       Kontakt med kommuner og borgere i spørgsmål om fakturering       At være ansvarlig for kvartals- og årsafslutning inden for debitor       At supplere kolleger i økonomiafdelingen inden for finans og kreditor     At understøtte og vejlede økonomimedarbejdere på botilbuddene   Derudover skal du bidrage til udviklingsprojekter af generel forretningsmæssig karakter, som alle har til formål at sikre, at økonomiopgaverne udføres enkelt og effektivt.     Om dig Du har overblik, er struktureret, og samtidigt kan du planlægge og prioritere opgaverne. Du er udadvendt, kommunikerer sikkert og positivt og kan håndtere kontakten med mange forskellige samarbejdspartnere såsom Region Hovedstadens Center for Økonomi, kommuner, botilbud og vores øvrige kollegaer i fællesadministrationen. Du trives i en organisation, hvor tillid, åbenhed, helhedssyn og professionalisme er de bærende værdier.   Dine faglige kompetencer:   Relevant faglig regnskabsuddannelse  Erfaring med fakturering og debitorer Meget gerne erfaring med økonomisystemet SAP og Excel, men det er ikke et krav Generel systemforståelse   Om os Den Sociale Virksomhed består af en fællesadministration og 19 tilbud inden for det højt specialiserede social- og specialundervisningsområde. Målgrupperne er børn, unge og voksne med meget forskellige forudsætninger, behov og problemer. Fælles for dem er, at de ikke mestrer at leve livet uden hjælp fra professionelle, men som i øvrigt har mange af de samme ønsker til tilværelsen som alle andre.   Løn- og ansættelsesvilkår    Stillingen er en fuldtidsstilling og ønskes besat den 1/6 2018   Løn og ansættelsesvilkår sker i henhold til gældende overenskomst.  Vi har flekstid og er en røgfri arbejdsplads.     Ansøgningsprocedure   Sidste ansøgningsfrist er mandag d. 9/4 2018 kl. 12.00. Hvis du er udvalgt til samtale får du besked senest onsdag den 11/4 om formiddagen. Første samtalerunde holdes fredag den 13/4, anden samtalerunde holdes mandag den 16/4.    Yderligere information     Du er velkommen til at kontakte faglig leder Anja Grumstrup på tlf. 3866 6955, hvis du har spørgsmål.      ]