[Er du vores nye Teamleder i Byggesagsteamet? Vi søger en erfaren teamleder til vores byggesagsteam i Center for Plan og Miljø. Du skal fungere som faglig leder, styre og fordele opgaveporteføljen i teamet og i mindre omfang deltage i teamets opgaveløsning. Vi har stor fokus på at udvikle og styrke kvaliteten i opgaveløsningen. Tidligere erfaring fra en lignende funktion eller anden ledelseserfaring er en betingelse. Byggesagsteamet består p.t. af 8 byggesagsbehandlere, 1 flexjobber og 2 studentermedhjælpere. Du vil referere til Centerchefen for Plan og Miljø samt indgå i ledergruppen i Center for Plan og Miljø, som foruden Byggesagsteamet består af følgende teams: Plan, Miljø og Gis & Data. Vi tilbyder: 

Et center, der har ambitioner om at udvikle fremtidens offentlige service 
Indflydelse på og ansvar for i samarbejde med medarbejderne at sikre den fremtidige udvikling af Byggesagsteamet 
Gode muligheder for samarbejde og faglig sparring med andre såvel interne som eksterne partnere 
En arbejdsplads med spændende udfordringer tæt på borgeren, politikerne og erhvervslivet Vi forventer, at du: 

Har flere års erfaring med og kan bidrage aktivt til personaleledelse 
Er en synlig og nærværende leder, der er i stand til at lede medarbejdere i en organisation, hvor der altid sker forandringer 
Er en god lederkollega, som kan ”spille dine lederkollegaer gode” 
Kan sætte rammer, er systematisk, kompetent og kan bidrage til effektiv sagsbehandling ved at tilskynde medarbejderne til at udnytte deres faglige og menneskelige ressourcer 
Har erfaring med at arbejde i en politisk styret organisation 
Har gode samarbejdsevner og evner at anskue opgaverne fra flere vinkler 
Skaber gennemsigtighed i beslutninger og kan formidle disse 
Er engageret i at arbejde på tværs af organisationen 
Kan lide at finde gode løsninger og har lyst til at gøre en forskel for borgere og virksomhederne 
Har erfaringer med myndighedsbehandling i en moderne forståelse 
Har kendskab til byggesagsbehandlingens mange faser og opgaver Dine opgaver vil primært bestå i faglig ledelse og i mindre omfang bistå med behandling af ansøgninger og forespørgsler i relation til byggesagsbehandling. Det gælder både i forhold til byggelovgivning og anden relevant lovgivning. Du skal endvidere sikre høj kvalitet af sager til Bygge- og Planudvalget. Det er en fordel, hvis du har konkret viden om de mest anvendte lovgivninger: byggeloven, forvaltningsloven, offentlighedsloven, planloven samt relationen til miljølovgivningen mm. Du er faglig engageret. Du er god til at samarbejde og skabe netværk, også med folk med andre faglige baggrunde. Du er velformuleret, klar og tydelig i din formidling - mundtligt såvel som skriftligt. Du evner at omsætte regler og formulere afgørelser på en enkel og forståelig måde. De øvrige byggesagsbehandlere har forskellige tekniske baggrunde, f.eks. ingeniør, landinspektør og arkitekter. Du har formentlig en uddannelse som jurist, ingeniør, arkitekt eller lignende. Ansættelse Det er en fuldtidsstilling med ansættelse fra den 1. juni 2018. Ansættelsen sker i henhold til gældende overenskomst, afhængig af dine kvalifikationer og efter forhandling med den forhandlingsberettigede organisation. Ansøgningsfristen er den 2. april 2018. Send ansøgning via dette link https://candidate.hr-manager.net/ApplicationForm/SinglePageApplicationForm.aspx?cid=1065&departmentId=18956&ProjectId=144777Vi holder 1. og 2. samtalerunde i uge 14 og 15. Har du spørgsmål, er du velkommen til at kontakte Centerchef for Plan og Miljø Anja Whittard Dalberg, tlf. 3639 3560 eller leder af Plan Henrik Nielsen, tlf. 3639 3561. ]