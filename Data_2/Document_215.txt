[Afdeling for Bakterier, parasitter og svampe søger en speciallæge i klinisk mi-krobiologi til Referencelaboratoriet for Antibiotikaresistens og Stafylokokker.    Om os   I Referencelaboratoriet for Antibiotikaresistens og Stafylokokker varetager vi den nationale overvågning af antibiotikaresistens og forbrug samt den laboratoriebase-rede overvågning af MRSA, ESBL, CPO og VRE. DANMAP-rapporten samler afrapporteringen af disse og indeholder detaljerede analyser af antibiotikaforbrug og –resistensudvikling i dyr og mennesker. Vi er 12 akademikere og 6 laboranter i afsnittet.    Afsnittet hører til i afdelingen for Bakterier, parasitter og svampe og arbejder tæt sammen med de andre fagområder, der ligeledes bidrager med overvågning af humane infektioner med bakterier, svampe og parasitter. I Afdelingen udfører vi desuden specialdiagnostiske analyser med tilhørende rådgivning om forebyggel-se, diagnose og behandling, og vi forsker indenfor afdelingens kerneområder. Der er ca. 110 medarbejdere i afdelingen organiseret i forskellige forskningsbaserede faglige enheder.    Dit arbejde   Du skal være med til at videreudvikle, implementere og drifte en mere dynamisk antibiotikaresistensovervågning baseret på MIBA 2 data. Dette skal foregå i tæt samarbejde med Dataintegration og Analyse Sekretariatet samt i tæt samarbejde med de klinisk mikrobiologiske afdelinger. Du skal kunne varetage poster, som fx mødeleder og sekretær for det nationale samarbejdsforum: eRES-referencegruppen. Du skal herudover i samarbejde med afsnittets øvrige medar-bejdere være med til udarbejdelse og videreudvikling af DANMAP rapporten samt deltage i nationale og internationale samarbejder og forskning relateret til over-vågning, formidling og forebyggelse af antibiotikaresistens.    Din uddannelse og erfaring   Vi forventer, at du er speciallæge i klinisk mikrobiologi eller andet relevant speciale og har grundigt kendskab til mikrobiologi, antibiotikabehandling og resistensmekanismer.    Derudover forventer vi, at du har:     Dokumenteret forskningserfaring på mindst ph.d. niveau       Kendskab til arbejdet med LIS (laboratorieinformationssystemer) og grundigt kendskab til klinisk mikrobiologiske prøvesvar       Erfaring med projektarbejde i større projekter       Kendskab til arbejdet med databaser og dataprotokoller       Gode samarbejdsevner og kan samarbejde bredt med mange faggrupper fra bioanalytikere til it-udviklere.        Personlige kvalifikationer   Som person forventer vi, at du er god til at skabe overblik og arbejde systematisk og struktureret. Du kan arbejde selvstændigt og tager ansvar, og besidder gode samarbejds-, kommunikations- og formidlingsevner.    Vi tilbyder   Vi tilbyder en stilling som afdelingslæge på en spændende arbejdsplads med samfundsnyttige arbejdsopgaver i en international anerkendt institution med høj faglighed og et aktivt forskningsmiljø.    Om ansættelsen   Ansættelsen som afdelingslæge forudsætter speciallægeanerkendelse og vil ske i henhold til gældende overenskomst mellem Finansministeriet og Yngre læger.    Ansættelsen er med start fra 1. maj 2018.    Kontakt os gerne  Få mere at vide om stillingen ved at kontakte Overlæge, Ute Wolff Sönksen på tlf. 3268 9133.    Er du interesseret?   Klik på "søg stillingen" og send os din ansøgning med CV og eksamensbevis. An-sættelsessamtaler forventes afholdt i uge 14.]