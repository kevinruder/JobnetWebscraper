[Trives du med stor bredde i dit ansvarsområde? Besidder du en god faglig forståelse for funktionerne i et bogholderi? Har du administrativt flair og gode kompetencer indenfor IT og systemer? Så er det med stor sandsynlighed dig, vi står og mangler. 
Vi er en mindre familieejet staldmontage-virksomhed med 7-10 ansatte, som søger en allround økonomi- og regnskabsmedarbejder, der har lyst til mange forskelligartede arbejdsopgaver, og som ikke er bange for nye udfordringer.
Vi tilbyder: 

Et spændende og alsidigt job, hvor du får mulighed for at præge din arbejdsdag og udvikle dine arbejdsopgaver
Et godt og tillidsfuldt samarbejdsmiljø, hvor dine primære samarbejdspartnere vil være ledelsen
Høj grad af frihed under ansvar
En flad organisationsstruktur med plads til innovation og kreative løsninger
Et arbejdsmiljø hvor omgangstone er uformel
Mulighed for at styrke/præge udviklingen i firmaet
Mulighed for hjemmearbejde

Arbejdsopgaver og ansvarsområde: 
Stillingen består af både rutineopgaver såvel som komplekse opgaver, hvor fagligheden udfordres, og de analytiske evner må i spil.
Der skal indenfor en 2 årig periode ske en digitalisering af virksomheden, og du vil få det overordnede ansvar for denne proces, som i første omgang omhandler udvælgelse og implementering af nyt økonomistyringssystem, og sidenhen et lagerstyringssystem kompatibelt hermed.
Virksomheden har fået tilsagn om økonomisk støtte (Erhvervspartnerskabet) til et rådgivningsforløb, der skal belyse det økonomiske og forretningsmæssige potentiale i at indkøbe og implementere ny teknologi, så der er rig mulighed for professionel sparring undervejs.
Af andre arbejdsopgaver kan nævnes:

Opsætning/udførsel af rutiner vedr. bogføring, regnskab, budget, løn, opfølgning på nøgletal m.m.
Optimering af tilbudsgivning & udarbejdelse af kalkulationsværktøjer og analyseredskaber
Løbende kalkulationer på ordrer, sikre tilfredsstillende avancer pr. ordre, prissætning m.m.
Udarbejde go-to-market plan for nyt forretningsområde (i tæt samarbejde med projektleder), evt. med implementering af digital dataopsamling
Effektivisering af virksomhedens arbejdsprocesser (evt. jf. Lean-princip), både for administrationen, værkstedsmedarbejderne og montørstablen
At introducere (oplære) de nye rutiner/processer for virksomhedens ansatte samt opfølgning herpå
Øvrige forefaldende administrationsopgaver

Profil og kvalifikationer: 
Stillingen passer godt til både en allround regnskabsassistent eller til en økonomi- og regnskabsuddannet person med relevante kompetencer, som trives med en stilling i en mindre virksomhed, og som ser stillingen som en mulighed for at være med til at etablere en økonomifunktion i en voksende virksomhed og få erfaring med etablering af standarder, nye systemer m.m.
Den rette kandidat har et godt drive, arbejder selvstændigt, er engageret og detaljeorienteret. Samtidig er du målrettet, vedholdende og følger dine opgaver helt til dørs.
Du har en positiv og fleksibel indstilling til dine arbejdsopgaver og trives med ”blæksprutterollen” og håndteringen af mange bolde i luften på samme tid.
Du evner at bevare overblikket i en travl hverdag og arbejder ansvarsbevidst, struktureret og med rutineret flair indenfor IT. Erfaring med optimering/implementering af interne systemer og rutiner vil være en fordel - men ikke et krav - ligesom gode sprogkompetencer vil anses som en styrke i arbejdet med go-to-market planen for det nyetablerede forretningsområde.
Som kollega besidder du gode samarbejdsevner, er positiv og bidrager til et godt arbejdsmiljø.
Har du spørgsmål til stillingen, er du meget velkommen til at kontakte Pia Løkke Vanggård på telefon 61 36 26 42.
Du kan også læse mere om virksomheden på http://staldmontage.dk/
Lyder stillingen som noget for dig, så send din ansøgning, CV samt relevante papirer herunder forventninger til lønniveau via funktionen ”søg stillingen” på dette link:
(https://candidate.hr-manager.net/ApplicationInit.aspx?cid=372&ProjectId=188535&DepartmentId=21985&MediaId=5)
Vi behandler ansøgninger løbende og kalder derfor løbende ind til samtaler.]