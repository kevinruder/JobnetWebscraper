[Vil du stå i spidsen for arbejdet med Sundheds- og Ældreministeriets koncernarkitektur? Kan du bygge bro mellem forretningsmæssige behov og digitale løsninger? Og vil du være en del af et stærkt, fagligt miljø?    Sundhedsdatastyrelsen søger en erfaren og engageret enterprise it-arkitekt, der kan drive og udvikle de arkitekturmæssige rammer for den videre digitalisering af Sundheds- og Ældreministeriets koncern.    Vi tilbyder et stærkt, fagligt miljø   Du vil blive en del af en enhed med 10 enterprise- og løsningsarkitekter. Enheden indgår i Sundhedsdatastyrelsens afdeling for Udvikling, Strategi og Arkitektur, hvor du vil have tæt dialog med engagerede it-projektledere og sundhedsfaglige specialister.    Arkitekterne arbejder med fokus på tre områder: 1) Sundhedsdatastyrelsen selv, der indsamler, forarbejder og udstiller sundhedsdata. 2) Sundheds- og Ældreministeriets koncern, der dækker departementet og alle institutter og styrelser under ministeriet og 3) Sundhedsområdet bredt, der inkluderer såvel private som offentlige (kommunale, regionale og statslige) aktører. Denne stilling er primært rettet mod koncernen.    Du får spændende arbejdsopgaver  Du vil få ansvar for videreudvikling af enterprisearkitektur indenfor koncernen (koncernarkitektur).    Dine opgaver inkluderer:    Udarbejdelse af koncernarkitekturprodukter, f.eks. principper, målbilleder, viewpoints, views, og teknologikatalog. Herunder at sammenholde disse med andre koncern produkter såsom Koncern it-strategi.       Sparring omkring løsningsdesigns, kravspecifikationer mv. samt review af disse mhp. at sikre, at udviklede løsninger baseres på koncernarkitekturen.        Deltage i design og specifikation af løsningsarkitektur i koncernprojekter, herunder snitflader, systemintegrationer og sikkerhedsmæssig funktionalitet.       Dialog med ledelse, kundeansvarlige, program- og projektledere, løsningsarkitekter og systemforvaltere om rammerne for den nuværende og kommende it-anvendelse og udvikling       At give input til it-strategi på styrelses- og koncernniveau       Deltagelse i Koncern it-arkitekturforum og ledelse af vores erfa-gruppe for it-arkitekter fra andre dele af koncernen.       Opsamling af erfaringer med valg af arkitektur, standarder og teknologi fra konkrete projekter mhp. justering og udbygning af koncernarkitekturen.        Din uddannelse og erfaring   Du har flest mulige – men måske ikke alle – af følgende faglige kompetencer:    Solid teoretisk viden om it og arkitektur – eksempelvis opnået gennem en relevant videregående uddannelse som datalog, ingeniør eller lignende.       Kendskab til sundhedsområdet – herunder dets opgaver, organisation og udfordringer.       Erfaring med arkitektur og design af store og komplekse it-løsninger – gerne opnået gennem tidligere arbejde som løsningsarkitekt.       Erfaring med enterprise arkitekturarbejde i større organisationer, herunder erfaring med brug af EA- rammeværk, metoder og værktøjer, f.eks. TOGAF og ITIL.       Erfaring med program- og projektarbejde.        Dine personlige kvalifikationer   Vi forestiller os, at du i videst muligt omfang:    Tænker analytisk, struktureret og problemløsende og har et stærkt fokus på forretningens behov       Formår at balancere behovet for realisering af en langsigtet målarkitektur med behovet for løbende realisering af nytteværdi for konkrete projekter       Har gode samarbejdsevner, er god til at lytte og forstå hvad de enkelte parter efterspørger       Er vedholdende, tager ansvar og kan drive processer frem til resultater       Forstår at navigere i et politisk miljø præget af mange interesser       Er den bidragende team-spiller, som sikrer effektiv kommunikation på tværs af faggrænser både internt og eksternt       Er god til at illustrere ideer både mundtligt og skriftligt.        Vi tilbyder   Et spændende og udfordrende job indenfor et ministerområde, hvor der gennemføres højt profilerede projekter og programmer, der understøtter visionen om bedre sundhed igennem bedre brug af data.    Et job med mulighed for indflydelse på egne opgaver og for selv at tilrettelægge arbejdsdagen inden for fleksible rammer.    Et uformelt og stærkt fagligt miljø med gode muligheder for faglig og personlig udvikling.  Der vil være fokus på kompetenceudvikling gennem konferencer, kurser og efteruddannelse.    Du vil få plads i Sundheds- og Ældreministeriets Koncernarkitekturforum, hvor der er mulighed for at være i dialog med arkitekter fra andre styrelser i koncernen.    Du kan få selvstændigt ansvar for større opgaver / opgaveområder, afhængigt af ønsker og kvalifikationer.    Om ansættelsen   Du bliver ansat efter gældende overenskomst mellem Finansministeriet og Akademikernes Centralorganisation eller den gældende fællesoverenskomst mellem Finansministeriet og Offentligt Ansattes Organisationer (OAO-S-fællesoverenskomsten) og den til enhver tid gældende organisationsaf-tale mellem Finansministeriet og HK/Stat for kontorfunktionærer, laboranter og it-medarbejdere (HK), jf. aftalens bestemmelser vedrørende it-medarbejdere.    Kontakt os gerne   Få mere at vide om stillingen ved at ringe til chefarkitekt Esben Andreas Dalsgaard, tlf.: 7221 6830 eller afdelingschef Anders Brahm, tlf.: 3268 8916.     Er du interesseret?   Klik på "søg stillingen" og send os din ansøgning med CV og eksamensbevis. Ansættelsessamtaler forventes afholdt i uge 17.]