[Hvidovre, Rigspolitiet, Koncern IT
Som it-dataanalytiker arbejder du analytisk med data, der skal anvendes til at optimere licensstyringsområdet og sikre den mest effektive licensanvendelse af politiets it-systemer. Jobbet er kendetegnet af en høj grad af selvstændighed i opgaveløsningen, faglige udfordringer og en omskiftelig hverdag, hvor opgaver med kort varsel stiller krav til dine kompetencer.Dataanalyse, optimering og effektivisering Du er en vigtig drivkraft i optimeringen af licensstyringsområdet, og du medvirker til at sikre, implementere og vedligeholde interne processer og retningslinjer for styring af licensanvendelse. Du er en del af et lille team, der har til opgave at rådgive politiet samt udvikle og vedligeholde forretningskritiske og administrative it-systemer. Du medvirker desuden til at effektivisere og standardisere politiets licensportefølje. I den forbindelse arbejder du med at identificere og gennemføre effektiviseringstiltag på licensområdet. En stor del af arbejdet består i at indsamle og analysere data. Analyserne bruges til ledelsesrapportering samt til at optimere processen for licensstyring og til at træffe beslutninger ud fra. Du rådgiver om licenser samt behandler sager fra vores kollegaer i resten af politiet. Du bliver en del af et dynamisk ledelsessekretariat med en bred berøringsflade i organisationen. Vi er 18 engagerede medarbejdere, som dækker en bred palet af opgaver fra ledelsesbetjening og kommunikation til økonomi, kontrakt- og licensstyring. Vores kultur er præget af faglig sparring og samarbejde i en travl og ofte uforudsigelig hverdag, hvorfor det er afgørende, at du ser dig som en del af teamet og ønsker at bidrage, hvor der er behov. Du trives med at arbejde i en organisation, der har stor politisk bevågenhed, og du er god til at sætte dig ind i og forstå de komplekse sammenhænge, som er en præmis for vores arbejde.Om digDu har en akademisk uddannelsesbaggrund – meget gerne med et it-fagligt indhold. Det kunne fx være cand.oecon., cand.merc., HD eller lignende. Vi forestiller os, at du har et par års relevant erfaring fra en lignende stilling, alternativt er du måske nyuddannet med erfaring fra et studiejob. Erfaring med dataindsamling og -analyse fx fra en større, offentlig organisation er en fordel, men ikke et krav.Du har en struktureret tilgang, og du tager ansvar og arbejder effektivt med fokus og overblik i tæt samarbejde med de teams, du indgår i. Opgavernes karakter kræver din selvstændige indsats og gennemslagskraft for at effektuere og bevare fremdriften i opgaverne. Samtidig bliver du motiveret af samspillet med mange interessenter og tackler udfordringer på en konstruktiv måde. Du er stærkt analytisk anlagt og er drevet af at arbejde med store datamængder. Du har arbejdet med processer og motiveres af at udvikle og optimere disse. Du har et godt kendskab til Microsoft Office - især Excel. Det vil derudover være en fordel, hvis du har kendskab til Microsoft Visio og erfaring med statistikværktøjer og BI-værktøjer såsom Qlikview. Det er ligeledes en fordel, hvis du har arbejdet med eller har kendskab til life cycle management, og hvis du erfaring med og er certificeret i ITIL.
Løn- og ansættelsesvilkår
Du bliver ansat på overenskomstvilkår i henhold til enhver tid gældende aftaler mellem Finansministeriet og Akademikernes Centralorganisation. Du bliver indplaceret som fuldmægtig eller specialkonsulent på baggrund af kvalifikationer.Dit arbejdssted bliver Rigspolitiet, Koncern IT, Landlystvej 34, 2650 Hvidovre.Det er en forudsætning for ansættelse, at du kan sikkerhedsgodkendes, og at du kan bibeholde sikkerhedsgodkendelsen under hele din ansættelse.
Kontakt og ansøgning
Hvis du har spørgsmål til stillingerne, er du velkommen til at kontakte sekretariatschef Sidse Hansen Ünal, tlf. 25 55 11 60 eller specialkonsulent Jacob Bollhorn-Svendsen, tlf. 41 53 27 39. Du kan finde generel information om politiet på www.politi.dk og om politiet som arbejdsplads på www.jobipolitiet.dk.Når du søger en stilling i politiet, opretter du samtidig en profil i vores rekrutteringssystem. Hvis du søger flere jobs i politiet, skal du lægge en ansøgning og et CV ind i systemet pr. ansøgt job. Du skal derfor ikke slette tidligere dokumenter, hvis du søger endnu et job. Det er først, hvis du har fået afslag på en søgt stilling, at du kan slette dokumenterne knyttet dertil. Vi anbefaler, at du navngiver dine dokumenter, så det fremgår, hvilket job du søger. Foruden ansøgning og CV, bedes du oploade dit eksamensbevis. Du skal oploade alle dokumenter i pdf-format.Vi opfordrer alle kvalificerede til at søge uanset køn, alder, race, religion eller etnisk baggrund.Vi forventer at afholde samtaler den 25. april 2018.]