[ 
Virksomhedsbeskrivelse:MJK er en ledende producent af styringer, niveaumålere og flowmålere samt analyseinstrumenter til renseanlæg, vandværker og industrier verden over. Siden grundlæggelsen i 1977 har MJK vokset sig til at være en solid partner i Europa, Asien og Nordamerika.
MJK blev i 2012 en del af Xylem koncernen, som har et omfattende distributionsnet verden over og tilbyder et stort udvalg af produkter og ydelser inden for vand. I dag udvikler, producerer, markedsfører og sælger virksomheden deres udstyr til over 150 lande verden over fra deres domicil nord for København. Virksomheden har givet sig selv et løfte, som går ud på, at man vil benytte al know-how, teknologi, energi og tid til at sikre, at vand behandles så effektivt som muligt.
Deres mål er at skabe en fremtid uden global vandmangel. Det er et ambitiøst mål, der kræver, at de benytter sig af deres innovative teknologier og indsigt. Styret af en professionel stolthed brænder man for at levere produkter af høj kvalitet. De ønsker til enhver tid at være deres kunders og medarbejderes foretrukne valg ved at forblive innovative, troværdige og fleksible. MJK er en imødekommende og åben arbejdsplads, med en flad organisationsstruktur og en ”åben-dør” mentalitet, hvor de flittigt deler viden med hinanden. Kvalitetsprodukter og store resultater skabes ved, at alle tager del i processen – fra produktion og udvikling til salg og support.
Stillingsbeskrivelse:Du får en selvstændig stilling, hvor du får ansvaret for at sælge virksomhedens brede palette af produkter og løsninger inden for måleudstyr, datalogning samt styringer til pumpestationer og vandværker m.m., og du vil have mulighed for god og målrettet sparring i relation til både kunder og salgsmetoder.
Efter en grundig oplæring, hvor du får en god indsigt i de forskellige løsninger virksomheden tilbyder, bliver din primære opgave at komme ud og besøge et bredt spekter af kunder beliggende i Midt- og Sønderjylland og på Fyn.
Du forventes at tilbringe det meste af din tid ude hos kunderne, og du arbejder med udgangspunkt fra dit hjemmekontor, hvorfor vi forventer, at du har bopæl nogenlunde centralt i distriktet. Dine potentielle kunder er stort set alle virksomheder, som har behov for at få målt og transporteret vand og væsker. En stor del af salget sker direkte til forsyningsselskaberne, hvor din opgave bliver at rådgive og vejlede kunderne omkring dine produkters egenskaber og muligheder, eventuelt opsætte en testopsætning og derigennem skabe salg. Derudover er der masser af andre muligheder for at skabe salg hos en meget bred målgruppe, der dækker et bredt spekter af virksomheder lige fra el-installatører, laboratorier, (fødevare) industrien samt til underleverandører til dambrug, landbrug og naturligvis til industrien bredt.
Mulighederne er mange, og det vil derfor kun være din egen fantasi, der sætter grænserne for, hvem du tager fat i som potentielle brugere af udstyret. Du refererer i det daglige til salgschefen, og du arbejder tæt sammen med dine engagerede kollegaer både internt og eksternt samt med den administrerende direktør, der også har flere års brancheerfaring.
Egenskaber:Du er udadvendt, åben og tillidsvækkende og har derfor let ved at møde nye mennesker og skabe gode relationer. Du anerkender værdien af at opbygge gode relationer, og investerer gerne tid i at drikke en kop kaffe med kunderne. En selvmotiverende, engageret person, der både er nysgerrig og besidder et godt gå-på-mod vil være at foretrække. Du er selvstændigt arbejdende og derfor i stand til selv at planlægge og styre din tid, men er samtidig også en god teamspiller, der gerne tager initiativet til en dialog med dine kollegaer. Jobbet kan dog også godt være lidt ”ensomt”- rent kollegialt, da det er dig og en anden sælger, der dækker Jylland. Med andre ord, man skal kunne trives med at arbejde alene (med sine kunder) en stor del af tiden.Du er god til at tale med alle typer mennesker og trives derfor også i en udadvendt stilling med stor kundekontakt.
Du tilbydes:En stilling, hvor du får en god viden omkring dine produkter samt gode muligheder for at styrke dine salgsgener. Du bliver en del af et engageret team, der arbejder tæt sammen om at skabe de gode resultater, som sikrer virksomheden en fortsat vækst.
Sprogkundskaber / IT:Du behersker dansk og engelsk i skrift og tale og er vant til at arbejde med IT.
Sådan ansøger du
Søg og læs mere her: https://www.profilpartners.dk/stillinger/1862/
]