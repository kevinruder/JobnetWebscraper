[Hvidovre, Rigspolitiet, Koncern ITHar du lyst til at skabe et godt vidensgrundlag til at Koncern IT kan give endnu bedre service til sine 15.000 brugere? Kan du lide at arbejde med forskellige former for data – både analysere og kommunikation?Som studentermedhjælper i Rigspolitiet bliver du en del af en IT organisation, som spiller en vigtig rolle i samfundet. Vi understøtter politiets kerneopgaver, og du vil som studentermedhjælper blive en vigtig brik i arbejdet med at gøre en forskel for politiet og det danske samfund.I Center for Service er vi indgangsvinkel for ca. 15.000 medarbejdere i politiet, hvor vi tager imod alle it-henvendelser fra brugerne 24/7. Høj brugertilfredshed er udtryk for, at vi sikrer vores målsætning om, at vi skal levere sikker drift til betjentene på gaden. Vi har brug for en analytisk stærk student til at skabe den rette viden om brugernes tilfredshed med vores service.OM JOBBETSom studentermedhjælper hos os skal du arbejde med at videreudvikle indsamling af data om brugertilfredshed. Data kan f.eks. være opfyldelse af organisationens SLA-mål. Data skal analyseres og præsenteres for forskellige målgrupper. Jobbet vil give dig et godt indblik i livet som IT Supporter i en stor, professionel IT organisation. Vi tilbyder en travl og spændende hverdag med gode kolleger og en venlig og hjælpsom omgangstone.Hvis du har interesse for IT Support og kan yde god service, så kom og vær med i teamet!OM DIGDu er formentlig i gang med en IT faglig uddannelse, dog er uddannelsesretning ikke så vigtig, men du skal have interesse for IT Support og kan yde en god service.Vi forventer, at du har:• Kendskab til brugertilfredsmålinger• Stor forståelse for værdien af forskellige typer data• Analytisk stærk • God til at omsætte ”taldata” til nyttig viden for organisationen• Rigtig godt kendskab til Excel.• Kendskab til ITIL er en fordel, men ikke et krav.Personlige kompetencer:• Du kan arbejde selvstændigt• Du kan hurtigt sætte dig ind i nye områder• Du kan tage ansvar
Løn- og ansættelsesvilkårDen ugentlige arbejdstid er ca. 15 timer. Placering af arbejdstiden aftaler vi sammen – også når det gælder behov for eks. mindre arbejde i forbindelse med eksamensperioder.Du bliver ansat på overenskomstvilkår i henhold til enhver tid gældende organisationsaftale for kontorfunktionærer i staten mellem Finansministeriet og HK/STAT samt OAO-S-fællesoverenskomst.Dit arbejdssted bliver Rigspolitiet med adresse på Landlystvej 34, 2650 Hvidovre. Det er en forudsætning for ansættelse, at du kan blive sikkerhedsgodkendt.
Kontakt og ansøgningHvis du har spørgsmål, er du velkommen til at kontakte sektionsleder Jesper Birkholm på tlf. 40 90 60 65. Du kan finde generel information om politiet på http://www.politi.dk og om politiet som arbejdsplads på http://www.jobipolitiet.dk Når du søger en stilling i politiet, opretter du samtidig en profil i vores rekrutteringssystem. Hvis du søger flere jobs i politiet, skal du lægge en ansøgning og et CV ind i systemet pr. ansøgt job. Du skal derfor ikke slette tidligere dokumenter, hvis du søger endnu et job. Det er først, hvis du har fået afslag på en søgt stilling, at du kan slette dokumenterne knyttet dertil. Vi anbefaler, at du navngiver dine dokumenter, så det fremgår, hvilket job du søger. Foruden ansøgning og CV, bedes du uploade dit eksamensbevis. Du skal uploade alle dokumenter i pdf-format.Vi opfordrer alle kvalificerede til at søge uanset køn, alder, race, religion eller etnisk baggrund.Koncern ITCirka 400 medarbejdere i Koncern IT udvikler og driver it-systemer for politiets omkring 15.000 ansatte, heraf 11.000 polititjenestemænd. Vi styrer it-projekter, udvikler softwareløsninger og sikrer med drift og support, at it-understøttelsen hjælper politiforretningen med at forebygge og forhindre kriminalitet. Koncern IT er organiseret i fire centre: Strategiske Stabe, Service, Udvikling, Drift og et ledelsessekretariat.Ledelsesmæssigt har vi fokus på at udvikle alle ansatte, både professionelt og menneskeligt. Vi samarbejder på tværs af organisationen om at løfte kvaliteten og understøtte politiets kerneopgaver. Høje ambitioner og fælles mål om integritet og transparens er kernen i vort arbejde. Vores daglige sparring er en forudsætning for, at vi skaber gode løsninger, der fungerer i dag og er forberedt på i morgen.Rigspolitiet er politiets øverste myndighed og har det overordnede ansvar for Danmarks 12 politikredse, politiet i Grønland og politiet på Færøerne. Rigspolitiet sætter retningen og udarbejder overordnede strategier for hele politiet i tæt samarbejde med politikredsene.]