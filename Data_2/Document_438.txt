[Vil du være med til at udvikle og styrke kontrollen af statens indtægtsregnskab, der indeholder indtægter på ca. 950 mia. kr. årligt fra skatter og afgifter blandt andet fra 4,2 mio. borgere og 700.000 virksomheder? Vil du arbejde med optimering og værdiskabelse? Så er det måske dig, vi har brug for til at styrke opgaverne med controlling af statens skatter og afgifter. Bredt ansvar fra udvikling til udførelse Opgaverne er mangeartede og kan blandt andet indebære, at du kan få medansvar for at videreudvikle konceptet for controlling i SKAT, der skal sikre, at der ikke sker fejl i regnskabet. Konceptet skal medvirke til at væsentlige uregelmæssigheder opdages så tidligt som muligt, og at afvigelser som følge af lovændringer, samfundsforhold, forventninger og lignende kan forklares. Ud over at videreudvikle konceptet, vil du også selv skulle udføre den løbende controlling af en række skatter og afgifter mv. Overordnet kan dine opgaver blandt andet blive inden for følgende områder: 

Løbende controlling af skatter- og afgifter, herunder forestå opfølgning og analyser 
Bidrage til styrkelse og udvikling af koncept for controlling mv. 
Koordinere analyser og indsatser internt i SKAT 
Rapportere resultater af analyser mv. til ledelse og eksterne samarbejdspartnere Samarbejde omkring opgaverne både internt og eksternt vægtes højt, og du vil derfor kunne forvente at få en bred berøringsflade både internt med de øvrige forretningsområder i SKAT samt eksternt med Skatteministeriets departement, Moderniseringsstyrelsen og Rigsrevisionen med flere. Om dig Du har en stærk teoretisk baggrund, et godt personligt drive og en stor interesse for controlling. Du kan have flere års erfaring eller være nyuddannet, det vigtigste er dog, at du har gå på mod og entusiasme. Du har en relevant uddannelse, fx cand.merc., cand.oecon., cand.scient.pol., HD-R eller lignende. Herudover lægger vi vægt på følgende: 

Du er i stand til at arbejde selvstændigt og effektivt 
Du tager ansvar for de opgaver, du løser 
Din entusiasme og faglighed skaber inspiration hos dine kollegaer 
Du evner at håndtere komplekse problemstillinger og processer med inddragelse af mange interessenter 
Du er en stærk formidler i både skrift og tale Det vil være en fordel, hvis du nemt og enkelt er i stand til at sætte dig ind i IT-systemer og sammenhænge mellem disse, da vi – ud over at anvende økonomisystemet SAP – arbejder med en større mængde understøttende fødesystemer, der afleverer data til SAP. Der vil i forbindelse med opstart være en introduktion og oplæring i såvel systemlandskabet som bevillings- og regnskabsreglerne. Om afdelingen Du kan se frem til at blive en del af en afdeling i udvikling, med et stærkt fokus på at sikre, at det statslige indtægtsregnskab er korrekt. I afdelingen arbejdes der i høj grad på tværs af enheder, og specifikt kontoret Regnskab –- Skatter og Afgifter er et stærkt, fagligt kontor med primært fokus på controlling af statens indtægter bestående af ca. 15 gode kollegaer, hvor omgangstonen er uhøjtidelig og humoristisk. Du får stor selvstændighed og mulighed for indflydelse på arbejdsgange og processer. Der vil også til tider være mulighed for en hjemmearbejdsdag, når teamet skønner, at opgaverne er til det. Ansøgning og kontakt Send din ansøgning med fokus på din motivation for at søge stillingen, CV og eksamensbevis via linket ”Søg stillingen” senest 15. april 2018. Der vil løbende blive indkaldt til samtale. Hvis du har spørgsmål til stillingen, er du velkommen til at kontakte kontorchef Erik Kjær-Larsen, på tlf. 72 38 96 83 eller mail erik.kjaer-larsen@skat.dk. Der kan forekomme tests i forbindelse med ansættelsesforløbet. Løn og ansættelsesvilkår efter gældende overenskomst. Du bliver ansat i Skatteministeriet med tilhørende institutioner. Arbejdsstedet vil være Løvenørnsgade 25, 8700 Horsens. Der vil blive indhentet straffeattest i forbindelse med ansættelse. Skattestyrelsen Som led i regeringens plan ’Fra én til syv styrelser – skatteforvaltningen 2021’ vil SKAT fra den 1. juli 2018 blive erstattet af syv nye styrelser. De nye styrelser oprettes med ansvaret for hver sin kerneopgave inden for én juridisk myndighed under Skatteministeriet, så der sikres smidigt samarbejde på tværs af alle skatteforvaltningens opgaver. Skattestyrelsens kerneopgave bliver at sikre nem og korrekt skattebetaling for borgere og virksomheder. Styrelsen forventes bemandet med ca. 3.300-3.500 medarbejdere og får kontorer i hele landet, herunder i København, Ribe, Høje Taastrup og Aarhus. Læs mere om Skattestyrelsen på http://www.fra1til7.dk. Skatteministeriet opfordrer alle kvalificerede ansøgere, uanset alder, køn, religion eller etnisk tilhørsforhold til at søge stillingen. ]