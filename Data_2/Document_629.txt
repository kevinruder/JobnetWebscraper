[Jobbets rammer  Bliv en del af SONNE, og vær med til at drive fremtidens udvikling hos nogle af Danmarks største virksomheder gennem din ekspertise og erfaring inden for Automatisering og Digitalisering. Du vil gå en varieret hverdag i møde som konsulent, men stadig nyde godt af et stærkt kollegialt sammenhold med dine andre SONNE-medarbejdere.  SONNE-konsulenter dækker discipliner fra det udførende arbejde til rådgivning, som brancheekspert, hos kunder og samarbejdspartnere. Som ansat hos SONNE vil du kunne komme til at arbejde med udgangspunkt i et af vores kontorer rundt i landet. Opgaverne kan, efter aftale med kunden, udføres enten fra kontoret, eller direkte hos kunden, således at du indgår i deres faste teams, hvor de mangler netop dine kompetencer.  Det kræver derfor, at du kan lide at arbejde tæt sammen med andre på tværs af niveauer og afdelinger – og at du er god til det. Omvendt skal du også være så dreven, at du er 100% selvkørende, når du skal arbejde alene.   Det giver en stor mulighed for en afvekslende hverdag med god mulighed for at udfordre alle sider af dig selv og din faglige kunnen.   Dine kompetencer  Vi forestiller os, at du har en uddannelse som ingeniør, installatør, maskinmester, automatikteknolog, datamatiker eller lignende – gerne kombineret med en el-faglig håndværksmæssig baggrund.   Du respekteres for din kunnen inden for en eller flere af disciplinerne Programmering, Konfigurering og Idriftsættelse af systemer indeholdende:  

PLC, HMI/SCADA 
Motion Devices 
Robotter  
Databehandling  Du er superbruger af et eller flere værktøjer fra f.eks.: 
Rockwell  
Siemens  
Beckhoff  Og/eller er ekspert i: 
C#  
C++  
Java  
SQL og/el. Oracle Databaser. 

Du har drive til at gribe og løfte de faglige udfordringer, der opstår ved arbejdet, med alt fra små til store projekter for en bred vifte af kunder. Det er endvidere essentielt, at du er god til at tilpasse dig det miljø og de mennesker, du arbejder iblandt.    Om SONNE  Vi løser en bred vifte af ingeniøropgaver for andre virksomheder, fra Projektledelse til Automatisering og Maskinbygning, Engineering, Validering og Kvalificering.  Nogle af vores 160 medarbejdere har i perioder fast arbejdsplads ude hos kunderne, som konsulenter, mens andre kører ud fra hovedkontoret i Silkeborg eller afdelingerne i Aalborg, Aarhus, Thisted, Struer, Kolding, Sønderborg, Esbjerg og Herlev.  Vi har oparbejdet en række særlige kompetencer, som blandt andet omfatter pharma/medico-, fødevare, plast- og metalindustrien samt energisektoren.    SONNE blev i 2017 – for fjerde år i træk – optaget på Børsens liste over Gazelle-virksomheder, som er kendetegnet ved meget hurtig vækst. Et af kravene er, at man i løbet af de seneste fire år mindst skal have fordoblet sin omsætning.   Med på holdet  Hos SONNE er vi stolte af vores dygtige medarbejdere. Selvom du ofte vil arbejde ”i marken”, gør vi en helhjertet indsats for, at alle vores medarbejdere føler sig som en del af SONNE. Vi bygger virksomheden på tillid og måler bl.a. vores succes på, at hele holdet går glade både til og fra arbejde.  
Sådan ansøger du
Søg jobbet hos SONNE A/S her.
]