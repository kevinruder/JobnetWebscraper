[Join a global leader – and help build a safer world VIKING Life-Saving Equipment A/S med hovedsæde i Esbjerg, er en globalt førende virksomhed inden for sikkerhedsudstyr og serviceydelser til det maritime marked og offshore-industrien. VIKING udvikler og producerer rednings- og sikkerhedsudstyr, der anvendes til lands, til vands og i luften over hele verden. Lige nu søger vi en ambitiøs Service & Sales Coordinator, som har lyst til at indgå i et team af entusiastiske kolleger i vores salgs- og serviceafdeling. VIKING er en dynamisk og inspirerende arbejdsplads, hvor du bliver omgivet af kompetente kolleger fra mange forskellige lande. Vi ser verden som vores hjemmemarked – og vi tænker og handler også fra et globalt perspektiv. Din arbejdsindsats kan være med til at redde liv  Helikopterpiloter flyver i nogle helt særlige dragter, der regelmæssigt skal serviceres. Du får som planlægger ansvaret for at koordinere denne service og bliver bindeled mellem kunden og VIKING. I løbende dialog med alle parter, skal du sikre, at aftaler og deadlines overholdes inden for de gældende serviceaftaler. Vi sørger naturligvis for, at du bliver grundigt oplært i VIKING’s produktportefølje og metodetilgang, før du får ansvaret for egne opgaver. Primære opgaver Arrangere og koordinere service af pilotdragter – alt fra indsamling af data, registrering og behandling af ordren samt returnering til kunden Håndtere daglige anmodninger og kundehenvendelser via telefon og mail Deltage i kundemøder - stillingen indeholder 10-15 dages rejseaktivitet om året Følge op på og koordinere opgaver i tæt samarbejde med shipping- og serviceafdelingen Din profil Vi har brug for en energisk og struktureret kollega med gode kommunikative færdigheder. Du er ansvarlig, proaktiv og forsøger altid at finde den bedste løsning for kunden. Du har gerne erfaring fra tilsvarende stilling Du brænder for kundeservice og ønsker at levere bedst muligt resultat – hver gang Du har styr på processerne, når det handler om overholdelse af aftaler og deadlines Som person trives du med varierende opgaver og du er en team-player Hovedsproget er dansk - dog er gode mundtlige og skriftlige engelskkundskaber en nødvendighed i en global organisation som vores Har du kendskab til SAP og ServiceNow, er det en fordel, men ikke et krav Vi tilbyder VIKING er en global arbejdsplads, hvor hovedparten af aktiviteterne retter sig mod udlandet. Derfor investerer vi i vores medarbejdere og tilbyder unikke karrieremuligheder i en international organisation. Du får mulighed for at udvikle dig i samspil med kompetente kolleger, som sætter pris på humor, arbejdsglæde og et godt arbejdsmiljø. Som VIKING-medarbejder har du mange fordele – ud over en varieret arbejdsdag. Dagligt serveres i kantinen en sund og veltillavet morgen- og frokostbuffet, vi har træningsfaciliteter, massør, frugtordning og et fælleshus, som kan benyttes til både private og arbejdsrelaterede arrangementer. Søg stillingen  Har stillingen din interesse og har du den ønskede profil, ser vi frem til at høre fra dig. Til orientering modtages alle ansøgninger online via ”send ansøgning” i stillingsannoncen. Alle ansøgninger behandles naturligvis fortroligt. Vi afholder løbende samtaler og anbefaler derfor, at du sender din ansøgning og CV straks. Tiltrædelse er hurtigst muligt – 37 timer om ugen. Har du spørgsmål til stillingen, er du velkommen til at kontakte Global HR Business Partner Jane Simonsen på mobil 2542 8269. Læs mere om VIKING og vores produkter på www.VIKING-life.com  ]