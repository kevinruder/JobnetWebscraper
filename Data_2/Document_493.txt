[Kan du tænke nyt i krydsfeltet mellem teknologi, forretningsforståelse og pædagogik? 


 Om stillingen 

 Niels Brock udvider med endnu et city gymnasium, som sammen med studieretningen markedsføring skal udvikle sig til et fremtidsorienteret gymnasium med stærkt internationalt udsyn, med fokus på markedsføring, digital forretningsudvikling og udvikling af kompetencer indenfor brugen af big data, analytics, Internet of Thing, Software Robotics og AI. 


 Vi søger derfor en visionær og udviklingsorienteret leder, der er optaget af, hvordan den teknologiske udvikling forandrer de kompetencer, vi som gymnasium skal give vores elever, og i høj grad også på hvilken måde, vi skal gøre det. 


 Du er bevidst om din lederrolle og forstår at give skolens videnmedarbejdere og øvrige medarbejdere de bedste mulige rammer for at skabe kvalitet. Du indgår som en del af skolens øverste ledelse, hvor du kommer med indspark til den fortsatte udvikling af Niels Brock som attraktiv og innovativ uddannelsesinstitution. Kernen i gymnasiet er HHX, men vi tænker valgfag hentet fra de øvrige gymnasiale uddannelser. 


 Om os 

 Vi er én af Danmarks største uddannelsesinstitutioner med mere end 20.000 elever, kursister og studerende her i landet og over 2.000 studerende i udlandet. Niels Brock har drevet skole i mere end 135 år. Det har givet os god erfaring og skabt solide netværk overalt i det danske erhvervsliv. 


 Vores ambition er at være Danmarks mest internationale og innovative handelsskole. Vi udvikler og udbyder uddannelsestilbud, der sikrer dansk erhvervsliv de rette kompetencer og styrker konkurrenceevnen, og vi er anerkendt for vores fagligt og pædagogisk stærke undervisere og dygtige elever. 


 På Niels Brock arbejder vi med målstyring med udgangspunkt i skolens samlede strategi og med løbende evaluering af lærings- og samarbejdsmiljø for både elever og medarbejdere. Du skal derfor være målrettet og kunne eksekvere på de aftalte mål samt på resultater af de løbende evalueringer. 


 Læs mere om os på www.brock.dk. 


 Om dig 

 Du har erfaring som leder, og du har vist målbare resultater inden for dit felt. Stillingen stiller store krav til din viden om og erfaring med udvikling af nye uddannelser, og vi forventer derfor, at du kan se tingene i et anderledes og nytænkende perspektiv og ikke er bange for til tider at udfordre det konventionelle uddannelsessystem. Du har erfaring med ledelse af forandringsprocesser, ligesom du er udviklingsorienteret og god til at styre projekter. 


 Med andre ord søger vi en rektor som: 

 • har solid ledelseserfaring fra en gymnasial uddannelse 

 • har erfaring med ledelse af forandringsprocesser 

 • har sans for drift, organisering samt økonomisk indsigt og forretningsforståelse 

 • har en naturlig faglig og personlig autoritet samt erfaring med pædagogisk udvikling 

 • er en dygtig kommunikator mundtligt og skriftligt 

 • behersker engelsk på forhandlingsniveau 



 Vi tilbyder 

 Niels Brock er én af landets største og mest internationale ungdomsuddannelser med store ambitioner og mange dygtige og engagerede medarbejdere. Rektorstillingen rummer et stort potentiale for personlig og faglig udvikling og for at præge gymnasiets udvikling de kommende år. 


 Ansættelsesvilkår 

 Stillingen er på fuld tid i lønramme 37, og ansættelse sker på tjenestemandslignende vilkår. Der vil være mulighed for forhandling af tillæg og resultatløn. 


 Mere information 

 Du kan få yderligere oplysninger om stillingen hos direktør Anya Eskildsen på 3341 9555 eller aes@brock.dk. Du kan læse mere om Niels Brock på www.brock.dk. 


 Ansøgning og ansøgningsfrist 

 Ansøgningsfristen er den 2. april 2018, og vi holder ansættelsessamtaler i uge 10 og 11. Stillingen ønskes besat pr. 1. maj 2018. 


 Send din ansøgning, CV og uddannelsespapirer via nedenstående link. 


 Vi ønsker at afspejle det omgivende samfund og opfordrer alle uanset personlig baggrund til at søge stillingen. 


 Om Niels Brock 

 Vi er en af Danmarks største uddannelsesinstitutioner med mere end 20.000 elever, kursister og studerende her i landet og over 2.000 studerende i udlandet. Niels Brock har drevet skole i mere end 135 år. Det har givet os god erfaring, og skabt solide netværk overalt i det danske erhvervsliv. 


 Vores ambition er at være Danmarks mest internationale og innovative handelsskole. Vi udvikler og udbyder uddannelsestilbud, der sikrer dansk erhvervsliv de rette kompetencer og styrker konkurrenceevnen, og vi er anerkendt for vores fagligt og pædagogisk stærke undervisere og dygtige elever. Læs mere om os på www.brock.dk.]