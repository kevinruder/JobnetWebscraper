[Har du lyst til at arbejde med de nyeste teknologier og en af landets mest komplekse løsninger til økonomistyring? Vil du være en del af en stor og højt prioriteret idriftsættelsesopgave, hvor drift af økonomiske og organisatoriske stamdata i Københavns Kommune skal kobles sammen? Så er jobbet som specialist i team Grunddata og Stamdata noget for dig.    Vi søger to specialister til stamdataområdet, som i samarbejde med deres dygtige kolleger kan bidrage til stabil og kvalitetsmæssig oprettelse og styring af kommunens økonomiske stamdata og sikre den fortsatte udvikling gennem rådgivning og dialog med forvaltningerne.      Om stillingen Københavns Kommune er ved årsskiftet overgået til et nyt SAP-baseret økonomisystem, Kvantum. Det har medført flere spændende opgaver til specialisterne i stamdatateamet, som nu udvides yderligere.    Dine primære opgaver vil være at  oprette og vedligeholde af stamdataelementer i Kvantum, eks. artskonti, profitcentre, PSP-elementer   yde service og være i tæt kontakt med controllere og kontoplansansvarlige i kommunens forvaltninger foruden medarbejdere i kreditorteamet, debitorteamet m.m. i Koncernservice   bidrage til at etablere gode driftsprocesser og styringssetup/governance    Teamet befinder sig i en omfattende idriftsættelsesopgave, hvor processerne er under udvikling og løbende bliver udviklet. Der vil derfor også være brug for, at du bidrager med at forbedre vores arbejdsgange.     Vi søger to nye medarbejdere, der har    relevant baggrund (økonomi eller regnskab)   erfaring med SAP-systemer    lyst til at arbejde med idriftsættelsen af et nyt setup for området   god systemforståelse og er interesseret i sammenhænge på tværs    gode samarbejdsevner og er strukturerede   evnen til at omsætte sin viden til rådgivning og vejledning af vores kolleger i forvaltningerne   Det er derudover en fordel, hvis du har gode excel-kompetencer, kendskab til Økonomi- og Indenrigsministeriets kontoplaner og har erfaring med regnskab i den offentlige sektor, eksempelvis fra Københavns Kommune eller en anden kommune.    Vi kan tilbyde dig     en mulighed for at arbejde med et højt prioriteret område   en ambitiøs arbejdsplads med højt tempo og mulighed for at bidrage til udviklingen   gode udviklingsmuligheder både fagligt og personligt   stor kontaktflade til resten af Koncernservice samt Københavns Kommunes forvaltninger   dygtige, engagerede og hjælpsomme kolleger og en åben og uhøjtidelig omgangstone     et moderne, attraktivt kontordomicil tæt på Fuglebakken Station i København   kantineordning, massageordning og andre personalegoder       Løn- og ansættelsesvilkår Løn- og ansættelsesvilkår sker i henhold til gældende overenskomst med mulighed for forhandling af tillæg efter kvalifikationer.      Mere information  Hvis du vil vide mere om jobbet, er du velkommen til at kontakte teamleder Niels Riise på 2788 9335 (ferie i uge 13) eller teamleder Marika Falk Andersen-Kuehn på 2343 0823 (ferie i uge 12).     Søg stillingen via nedenstående link senest mandag den 9. april 2018      Ansættelsessamtaler forventes gennemført i uge 16     Om Koncernservice   Koncernservice er Københavns Kommunes shared service center, der løser fælles administrative opgaver for kommunens syv forvaltninger inden for økonomi, personale og løn. Vores vision er at skabe fælles løsninger og levere ydelser, der gør Københavns Kommunes administration til en af de bedste og mest effektive i Danmark. Derved sikrer vi, at politikerne får råderum til at prioritere bedre velfærd og service til gavn for borgere og virksomheder i København.      Koncernservice er en selvstændig enhed under Økonomiforvaltningen i Københavns Kommune med godt 700 medarbejdere.     ]