[Er du studerende på en akademisk uddannelse, har flair for it og er interesseret i at arbejde med registre og store datamængder inden for sundhedsområdet? Så er du måske den profil vi søger, til vores ledige stilling som studentermedhjælper til Fødselsregisteret og Dødsårsagsregisteret. Om os I Sundhedsdatastyrelsen har vi ansvaret for en stor del af Danmarks sundhedsdata til gavn for sundhedsprofessionelle, borgere og forskere på tværs af hele sundhedssektoren. I Afdeling for Datakvalitet og -indhold indsamler, bearbejder og formidler vi data i en række nationale sundhedsregistre. Vores målsætning er, at skabe transparens på sundhedsområdet ved at tilvejebringe data om aktivitet, økonomi og kvalitet i sundhedsvæsenet. Udover de løbende driftsopgaver i forbindelse med indhentning af data fra forskellige etablerede datakilder har vi også en række udviklingsprojekter, hvor vi arbejder på at understøtte bedre og mere tidssvarende indsamling og formidling af data gennem bedre dataintegration, effektivisering af processer og dokumentation. Afdelingen for Datakvalitet og -indhold er opdelt i to sektioner. I ”Klassifikationer og Patientregistrering” arbejdes der med udvikling og vedligeholdelse af de nationale klassifikationer og registreringsstandarder på sundhedsområdet. I datasektionen, hvor du kommer til at arbejde, har vi ansvaret for størstedelen af de nationale registre på sundhedsområdet og for flere projekter indenfor databeredskab. Dit arbejde Dine primære arbejdsopgaver: Dine arbejdsopgaver med sundhedsregistre vil bestå i forskellige opgaver – alle relateret til at sikre driften af de centrale registre. En del af jobbet består i at hjælpe til med forskellige administrative arbejdsopgaver i relation til Dødsårsagsregisteret og Fødselsregisteret, men du skal også være indstillet på, at kunne dække bredere ind i forhold til mere generelle opgaver på de andre registerområder. Udover de administrative opgaver kan du også komme til at beskæftige dig med forskellige former for databehandling, udtræk og analyser i SAS med stor vægt på macro- og SQL-kode. Fremover vil analyser og præsentation af data i høj grad foregå i Qlik. Til automatisering af dataflows benytter vi os derudover af forskellige Microsoft produkter såsom SSIS og PowerShell. Vi ser derfor gerne, at du har erfaring med et eller flere af disse værktøjer. Dine personlige kvalifikationer Vi forventer, at du er i gang med en videregående universitetsuddannelse og har mindst to år tilbage på studiet. Til gengæld betyder det mindre for os, om du er i gang med en samfundsvidenskabelig, teknisk eller sundhedsvidenskabelig uddannelse. Det vigtigste er, at du har interesse og lyst til at deltage i arbejdet og assisterer de fuldtidsansatte AC’ere i deres opgaver. Herudover forventer vi, at du: • Er fleksibel og ikke bange for at løse både store og små opgave • Hurtigt kan sætte dig ind i nye arbejdsredskaber og problemstillinger • Er systematisk og struktureret • Har lyst til at arbejde med data på sundhedsområdet Vi tilbyder Du bliver en del af et stærkt fagligt og udviklende miljø omkring de centrale Sundhedsregistre. Du får spændende opgaver ift. sundhedsdata og mulighed for at arbejde med avancerede teknologier til håndtering af de centrale registre. Endvidere bliver du en del af et uformelt, dynamisk og socialt arbejdsmiljø med engagerede og dygtige kollegaer. Stillingen er normeret til 15 timer om ugen med to til tre arbejdsdage ugentligt, men vi kan naturligvis tage hensyn til eksaminer og større opgaver og er i øvrigt fleksible, så der kommer en fornuftig balance mellem studiet og studiejobbet. Om ansættelsen Ansættelse sker i henhold til gældende overenskomsten mellem Finansministeriet og Offentligt Ansattes Organisationer (OAO-S-fællesoverenskomsten) og organisationsaftale mellem Finansministeriet og HK/Stat for kontorfunktionærer, laboranter og it-medarbejdere (HK), jf. aftalens kapitel 6 vedr. timelønnede. Der er tale om en studenterstilling med en gennemsnitlig ugentlig arbejdstid på 15 timer. Stillingen ønskes besat 1. maj 2018 eller snarest muligt herefter. Kontakt os gerne Ønsker du at få mere at vide om stillingen kan du kontakte sektionsleder Henrik Mulvad Hansen på telefon 32 68 51 32. Du kan læse mere om, hvad vi arbejder med på http://www.Sundhedsdatastyrelsen.dk. Er du interesseret? Så send os din ansøgning med CV og eventuelle eksamensbeviser elektronisk via linket nederst i stillingsannoncen på http://www.sundhedsdatastyrelsen.dkVi forventer at afholde samtaler i uge 14 og 15. Du er velkommen til at sende din ansøgning før deadline, da vi løbende samler op på de indkomne ansøgninger. ]