[Vi mangler dig, der brænder for en elevplads, hvor du får ansvar og bliver udviklet, og hvor du får lov til at dyrke kvaliteten og strukturen i dine opgaver, og samtidig får du 75 elev- og lærlingekolleger, der er med på sjov! 
Vi giver dig en praktisk 2-årig uddannelse, hvor du bliver specialiseret indenfor det administrative område, og har stor mulighed for en fastansættelse efter din elevtid!
Du bliver gennem hele din uddannelse trænet og udviklet af unge, men erfarne og kompetente kolleger, og du vil blive en del af vores elevklub, der holder mange både sociale og faglige arrangementer på tværs.
Som administrationselev vil du:

Have spændende administrative opgaver, der vil variere alt efter i hvilken afdeling du sidder
Have mundtlig og skriftlig korrespondance med kolleger, kunder og leverandører ikke kun i Danmark, men også internationalt
Arbejde med data- og talbehandling som fx analyser, statistikker og registreringer
Varierende ad-hoc opgaver

Din profil:
Du skal have, eller forvente at gennemføre en EUX Business rettet mod kontor, eller alternativt en HHX, STX, HTX eller HF, der er/bliver suppleret med et 5- eller 10-ugers EUD-s forløb rettet mod kontor (der er mulighed for at gennemføre forløbet online), for at kunne søge én af vores elevstillinger. Derudover skriver og taler du flydende dansk, og det er en fordel, men ikke et krav, at du er god til engelsk, tysk eller svensk.
Vi tilbyder:

Mange unge kolleger, som vil tage godt imod dig
Personalegoder, som fx tilskud til sociale arrangementer for dig og andre kolleger
En Elevklub
En individuel uddannelsesplan, så vi har fokus på din udvikling
Mulighed for videreuddannelse efter endt elevtid, fx en akademiuddannelse eller HD
Gode muligheder for fastansættelse, faktisk ansatte vi hele 75 % af vores udlærte elever sidste år

Vi tager hånd om dig og dine ønsker, så din uddannelse bliver springbrættet til den karriere, som du drømmer om! Vi forventer, at du kan starte i enten juli eller august.
Send din ansøgning, CV og eksamensbeviser hurtigst muligt via frode-laursen.com. Vi indkalder løbende til samtaler. Har du spørgsmål er du velkommen til at kontakte Nicoline Nickelsen fra HR på 8764 1700.
Vi glæder os til at høre fra dig!
 
Frode Laursen A/S er et selskab i Frode Laursen-koncernen, som er en af Nordens hurtigst voksende udbydere af one stop-logistik indenfor dagligvarer, byggematerialer og oliedistri-bution. Vi opererer i hele Norden og internationalt – med alt fra indtransport til distribution og butiksaktiviteter. 
Koncernen har mere end 2300 fuldtidsansatte og over 450 vognmænd.
 ]