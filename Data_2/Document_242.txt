[Vil du arbejde for et digitalt København? Så kom med på holdet på en af Danmarks største it-arbejdspladser. Vi leverer it til syv vidt forskellige forvaltninger med 31.000 aktive it-brugere, 800 systemer og 1600 servere. Det er lig med en kompleksitet og volumen, som du ikke finder mange andre steder.   Til at jonglere vores mange forskellige typer af leverancer søger vi en leverancekoordinator, der kan finde den gode løsning i et samarbejde mellem it og forretning.     Jobbet som leverancekoordinator  I samarbejdet mellem Koncern IT og forvaltningerne er det forvaltningernes digitaliseringskontorer, der har ekspertisen i forretningens behov, og hvordan de bedst understøttes digitalt. I Koncern IT har vi de tekniske eksperter med indsigt i gode it-løsninger, stabil drift og it-sikkerhed.   Som leverancekoordinator bliver det din opgave at hjælpe forretningen sikkert igennem og styre processen, når nye løsninger skal implementeres. Det betyder, at du skal styre leveranceforløb, hvor du har til opgave at  sætte holdet fra Koncern IT med de rigtige kompetencer    være Koncern ITs Single-Point-Of-Contact i dialogen med forretningen    sikre kontinuitet og sammenhæng i Koncern ITs rådgivning    sparre med og udfordre dine kolleger i Koncern ITs drifts- og udviklingsafdelinger og koordinere deres arbejde    afdække alle behovene i implementeringen og styre den sikkert i land frem mod deadline    udarbejde leverancebeskrivelser, løsningsdesign og tilbud     Din erfaring og personlige kompetencer  Vi søger en medarbejder, der er systematisk og har en god forståelse for, hvordan man omsætter løsningsdesign til praksis. Du skal være god til at kommunikere, og du kan styre dine opgaver i mål. Det er vigtigt, at du aktivt sikrer fremdrift på dine opgaver og forstår, at en mail alene sjældent får opgaven i mål.     Du skal have en relevant uddannelse, og vi ser gerne, at du har kendskab til systemudvikling og/eller systemdesign. Det vil være en fordel, hvis du har nogle års erfaring som teknisk projektleder, systemejer, service delivery manager eller lignende.     Derudover forestiller vi os, at du er   i stand til at arbejde selvstændigt og fokuseret    effektiv, handlekraftig og analytisk stærk    interesseret i at arbejde i en politisk styret organisation    diplomatisk og god til at skabe samarbejde på tværs af en stor organisation    aktivt selvkørende – du har en proaktiv tilgang til opgaverne    god til at se den rigtige vej gennem komplekse it-problemstillinger    struktureret og velorganiseret     Vi tilbyder  Vi kan levere gode digitale løsninger, fordi vi har tillid til vores medarbejdere, deres kompetencer og deres faglighed. Hos os opstår der konstant nye muligheder i projekter og opgaver, der udfordrer din faglighed.   Derfor kan vi tilbyde   et job med stor betydning for landets største arbejdsplads og dens udvikling    et spændende felt mellem kommunens kerneforretning og it    mulighed for at præge dine arbejdsopgaver    en levende arbejdsplads med en uformel omgangstone, kolleger med forskellige faglige kompetencer og fleksible arbejdsforhold    et sprudlende fagligt miljø og et stort fokus på at sætte den digitale dagsorden ved hjælp af for eksempel robotics, big data og machine learning    gode muligheder for karriere- og kompetenceudvikling     I Koncern IT er faglighed, samarbejde og god service nøgleordene, når vi leverer it – som infrastruktur, robotter og apps – og rådgiver om digitale muligheder og teknologier som robotics, big data og machine learning.     Løn- og ansættelsesforhold  Lønnen fastsættes ud fra dine erfaringer og kvalifikationer efter gældende overenskomst mellem kommunen og den relevante faglige organisation. Der er tale om en varig stilling på 37 timer ugentligt.     Vil du vide mere?  Hvis du vil vide mere om stillingen, kan du kontakte koordinator Jacob Dalgaard på 2045 8047 eller kontorchef Karen Rahbek på 2330 7757.     Opstart den 1. juni 2018 eller før, hvis muligt.     Søg stillingen via nedenstående link senest søndag den 15. april 2018  Om Koncern IT  Koncern IT er med ca. 400 medarbejdere et af landets største it-arbejdspladser. Vi betjener Københavns Kommunes syv forvaltninger med leverancer og udvikling af it-værktøjer til den daglige drift. Vi er både ansvarlige for sikker it-drift og analyse og udvikling af nye, store it-løsninger.  Jo bedre vi er til vores arbejde i Koncern IT, desto større råderum får politikerne og vores 45.000 kolleger i kommunen til at prioritere velfærd og service til gavn for borgere og virksomheder i København.    ]