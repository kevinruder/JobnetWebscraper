[Velkommen til Express Hiring Denne database er henvendt til kandidater med erfaring inden for Logistik og Spedition. Se også vores databaser for Økonomi & Regnskab og Nyuddannede Akademikere. Databasen er interessant for dig, der har erfaring med logistik, indkøb, supply chain, spedition el. lign. Express Hiring er en online database, hvor virksomheder nemt og hurtigt kan finde nye medarbejdere. Din profil er tilgængelig for virksomheder med adgang til databasen, og derudover kan virksomheder søge sparring hos os, hvis de er i tvivl om kandidater. På den måde er vi med til at sikre, at ansættelsen bliver en succes for både dig og virksomheden. For at blive en del af vores database, skal du først oprette dig i systemet her. Derefter indkaldes du til en samtale enten ved personligt fremmøde eller over Skype, hvor en af vores konsulenter vil interviewe dig og lære dig bedre at kende. Stemmer indtrykket til samtalen overens med din profil i databasen, aktiveres din profil. Procedure:  Opret din kandidatprofil   Du indkaldes til samtale med en af vores konsulenter   Aktivering/Offentliggørelse af profil i databasen (OBS: Er du i arbejde, men arbejdssøgende, og ønsker du ikke at være synlig i databasen, kan du komme i vores Passive Database. Oplys om dette til samtalen med Add Values konsulent. I så fald kommer din profil først i spil, når en virksomhed efterspørger en profil som din, men du er samtidig sikret imod, at din arbejdsgiver finder dig i databasen.)  Når du skal oprette din profil i databasen, skal du optage en video, hvor du præsenterer dig selv. Video er en god måde at præsentere dig på, så virksomhederne kan få et ordentligt indtryk af dig. Det handler om at fortælle virksomhederne, hvem du er, og hvad du søger. Vær præcis i det, du siger, så virksomhederne hurtigt kan få et indblik i, om deres job matcher din profil og jobønsker. Selve videooptagelsen er indbygget i vores registreringsformular, så det eneste, du skal gøre er at trykke ”optag” – og lykkes det ikke i første forsøg, så bare prøv igen, der er ubegrænsede antal forsøg. Det er ikke muligt at uploade en allerede optaget video. Vil du gerne have tips til, hvordan du kommer i gang med din video, så klik her. Hvis du laver et nyt CV eller vil rette dine informationer, så kan du anvende det link, som du får i din bekræftelsesmail, når du opretter din profil. Vores database husker dig og vil automatisk erstatte dit gamle CV med det nye.  ]