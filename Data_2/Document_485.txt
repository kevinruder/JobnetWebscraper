[Danish Diabetes Academy (DDA) søger en Education Manager til en projektstilling i perioden 2018-2022 DDA er et landsdækkende initiativ for diabetesforskning og forskeruddannelse, der samler både yngre og seniorforskere fra universiteter, hospitaler og life-science industrien i Danmark. Et særligt formål er at give unge forskertalenter optimale muligheder for at dygtiggøre sig og forfølge en karriere inden for feltet. Læs mere om Danish Diabetes Academy på https://www.danishdiabetesacademy.dk/news/danish-diabetes-academy-receives-new-grant-novo-nordisk-foundation. Vil du være med til at videreføre DDA og præge udviklingen af DDA’s uddannelses- og netværksaktiviteter for ph.d.-studerende og postdocs i perioden 2018-2022? Har du samtidig erfaring med udvikling og implementering af nye undervisningsværktøjer for postgraduate uddannelsesaktiviteter? Så er det måske dig, vi søger til vores nyoprettede Education Manager-stilling. Vi tilbyder: 

At du får stor indflydelse på både indholdet af og formen på DDA’s fremtidige uddannelses- og netværksaktiviteter. 
At du får en hverdag med kontakt ikke kun til samarbejdspartnere på universiteter og universitetshospitaler i Danmark, men også til internationale forskermiljøer og life-science industrien. Som Education Manager bliver du en del af et nyoprettet sekretariat placeret på Odense Universitetshospital. Sekretariatet er under opbygning og vil i løbet af 2018 komme til at bestå af syv medarbejdere, der ud over dig også dækker kompetencer inden for projektledelse, HR, presse, kommunikation og sprog, økonomi/regnskab samt koordinering af events. Der vil blandt andet blive ansat en Education and Networking Coordinator til at understøtte dig i afholdelsen af DDA’s uddannelses- og netværksaktiviteter. Dine opgaver som Education Manager Din overordnede opgave som Education Manager bliver at udvikle, administrere og eksekvere DDA’s uddannelsesprogram for ph.d.-studerende og postdocs samt varetage afholdelse af seminarer og symposier for DDA’s forskere. Dine opgaver indebærer bl.a., at du: 

Proaktivt udvikler og/eller implementerer nye pædagogiske undervisningsværktøjer i DDA’s uddannelsesaktiviteter for ph.d.-studerende og postdocs. 
Proaktivt udvikler og implementerer uddannelsesaktiviteter med partnere fra universiteter, universitetshospitaler og life-science industrien i Danmark. 
I samarbejde med Education and Networking Coordinator afholder DDA’s ph.d.-kurser og postdoc uddannelsesaktiviteter, herunder annoncering, registrering af deltagere, udarbejdelse af program og evaluering af aktiviteterne. 
Afholder DDA’s seminarer og symposier, herunder annoncering, registrering af deltagere, udarbejdelse af program og evaluering af seminarerne/symposierne. 
Assisterer med sekretariatsbistand til DDA’s Committee For Education, herunder udarbejdelse af årsplan for uddannelsesaktiviteter for ph.d.-studerende og postdocs samt fungerer som referent ved møderne. 
Udarbejder rapporter på relevante data (evalueringer) inden for DDA’s uddannelses- og netværksaktiviteter. Dine kompetencer som Education Manager Vi forestiller os, at du som Education Manager har en relevant videregående universitetsuddannelse fx inden for uddannelse og undervisning, universitetspædagogik eller sundhedsvidenskab. Da hovedparten af den eksterne kommunikation foregår på engelsk, forventes det, at du behersker engelsk i skrift og tale på et højt niveau. Endvidere forventes det, at du har erfaring med udvikling, planlægning og afholdelse af nationale og internationale postgraduate uddannelsesaktiviteter. Det er en klar fordel, hvis du har viden om og erfaring med at anvende de nyeste principper for optimalt læringsudbytte inden for uddannelsesaktiviteter på højere læreranstalter samt har interesse for og ideer til udviklingen af DDA’s uddannelsesaktiviteter for ph.d.-studerende og postdocs. Der vil i forbindelse med afholdelsen af de enkelte aktiviteter skulle forventes rejseaktivitet i Danmark og udlandet. Herudover forventes det, at: • Du arbejder proaktivt, struktureret, selvstændigt og engageret • Du er god til at samarbejde med mennesker fra forskellige faggrupper og til at inddrage både interne og eksterne interessenter • Du er god til at sætte i gang og følge op og gerne har erfaring med projektledelse Ansættelsessted, løn og ansættelsesvilkår Du ansættes ved Odense Universitetshospital med reference til Managing Director i DDA. Ansættelsesperiode 1. juni 2018 – 31.december 2022 Aflønningen sker på overenskomstmæssige kontraktvilkår i henhold til gældende regional overenskomst, med mulighed for forhandling på basis af individuelle kvalifikationer. Ugentlig arbejdstid: 37 timer Ansøgningsfrist Søndag den 15. april 2018 Vi forventer at afholde 1. og 2. ansættelsessamtaler i uge 17. For yderligere information inklusiv jobbeskrivelse er du velkommen til at kontakte Managing Director Tore Christiansen, 2964-6764 eller tore.christiansen@rsyd.dk ]