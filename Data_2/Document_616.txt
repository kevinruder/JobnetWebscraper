[Er databaser eller datamanagement lige dig? Og har du kendskab til Sundhedsplatformen? Så har vi jobbet til dig.   Region Hovedstaden og Region Sjælland er gået sammen om at anskaffe, implementere og drifte en fælles elektronisk patientjournal, Sundhedsplatformen.  Den 1. januar 2018 var Sundhedsplatformen implementeret på alle hospitaler og sygehuse i de to regioner. Nu er en fuld operationel drifts- og udviklingsorganisation på plads. Her har vi brug for en applikations koordinator i Sektionen for Patientadministration til at drive og videreudvikle tilpasningen af vores moduler.   Dine ansvar og opgaver  Som applications koordinator hos os kommer du til at stå for opbygning/vedligeholdelse af de administrative løsninger i Sundhedsplatformen til It-understøttelse af hospitalernes arbejde i samarbejde med leverandører og 3. parts-systemer.  Du skal også medvirke til kvalitetssikring og test af ændringer, opgraderinger og nye versioner. Ligeledes skal du stå for udførelse af systemadministration og support, herunder løsning af incidents, service–request og problems.   Derudover, vil dine opgaver være:  

sikring af tæt koordination til andre applikationsteams og 3. parts-systemer  
medvirken til opsamling, prioritering, specificering og gennemførelse af nødvendige ændringer i løsningen  
specificering af nødvendige forretningsbehov i forhold til konfiguration i Sundhedsplatformen, deltagelse i sitevisits og optimeringsindsats på hospitalerne  
tovholder på mindre udviklingsopgaver  
deltagelse som projektmedarbejder på udviklingsprojekter i Sundhedsplatformen  
formidling og opfølgning på registreringspraksis i Sundhedsplatformen i samarbejde med regionernes økonomifunktioner og hospitalernes registreringsansvarlige f.eks. i forhold til fællesindhold, cancerregistrering og tværsektorielt samarbejde  
sikring af effektive arbejdsgange og kvalitet i hospitalernes registrering og indberetninger til nationale registre og databaser  
tildeling af sikkerheds - og brugerprofiler til funktionalitet og rapporter  Din profil  Vi søger en kollega, der har en grundlæggende sundhedsfaglig/administrativ uddannelse eller It-uddannelse gerne med kendskab til Sundheds-It. Dertil er det en fordel, hvis du har et par års erfaring og har kendskab til sundhedsvæsenet.   Derudover er det afgørende for os, at du har:  

it-overblik, herunder relevant viden om og forståelse for sammenhæng mellem udvikling, organisatorisk implementering, drift og support  
kendskab til databaser eller datamanagement  
udvidet kendskab til Sundhedsplatformen, gerne certificeret i Epic  
kendskab til formidling, herunder gerne undervisningserfaring  
projekterfaring, herunder gerne erfaring med projektledelse  Derudover forventer vi, at du:  

kan arbejde selvstændigt og tager ansvar for dine opgaver  
har god forståelse for workflows og processer  
er god til at kommunikere med mange forskellige faggrupper og interessenter  
arbejder logisk og struktureret i forhold til opgaveløsning  
er udadvendt, energisk og god til at samarbejde på tværs af en stor og kompleks organisation  
har blik for både detaljen og de store sammenhænge i en It-løsning  
er positiv og har en proaktiv tilgang til opgavehåndtering  
har gode engelskkundskaber på skrift og tale  For at kunne arbejde i Sundhedsplatformen er det en fordel, at du er certificeret af EPIC (leverandør på Sundhedsplatformen). Det nærmere certificeringsforløb vil blive tilpasset dine arbejdsopgaver, kompetencer og eventuelle eksisterende certificeringer.   Om os  Den primære forankring af vedligeholdelsen og udviklingen af Sundhedsplatformen er i enheden Sundhedsplatformen, som er placeret i Center for It, Medico og Telefoni (CIMT), Region Hovedstaden.   Sundhedsplatforms-enheden består af syv sektioner og ca. 180 medarbejdere. Fem af sektionerne er organiseret omkring specifikke moduler i Sundhedsplatformen. Dertil varetager to sektioner snitfladerne til de mange samarbejdspartnere hhv. internt og eksternt. Vi har mange snitflader både internt i enheden, til resten af Region Hovedstaden samt til Region Sjælland og eksterne leverandører, hvorfor vores interessenthåndtering spiller en afgørende rolle.   Sektionerne er nyoprettet i forbindelse med Sundhedsplatformens overgang fra program til driftsorganisation. Sektionerne består af medarbejdere, der har erfaring med at arbejde med Sundhedsplatformen, og nye medarbejdere. Sektionen for Patientadministration, som du bliver en del af, består af cirka 30 medarbejdere.   Du kan læse mere om Center for It, Medico og Telefoni her: https://www.regionh.dk/CIMT Læs mere om Sundhedsplatformen her: https://www.regionh.dk/sundhedsplatform  Vi tilbyderVi kan tilbyde en hverdag med faglige udfordringer, varierende opgaver og stor mulighed for at opbygge og præge arbejdsgangene i din kommende sektion. Du vil skulle navigere i spændingsfeltet mellem it-fagligt personale og klinisk personale fra hospitalerne, og der er gode muligheder for både personlig og faglig udvikling.   Ansættelsesforhold  Løn- og ansættelsesvilkår er med udgangspunkt i gældende overenskomst med mulighed for forhandling af eventuelle tillæg.   Arbejdstiden er 37 timer pr. uge og dit ansættelsessted vil være på vores kontor på Lyngbyvej 20, 2100 København Ø.   Forventet startdato er den 1. april eller 1. maj 2018.   Yderligere oplysninger  Vil du vide mere om stillingen, er du velkommen til at kontakte sektionschef Kitta Lawton på telefon 30548205 eller mail: kitta.lawton@regionh.dk Ansøgningsfrist  Send din ansøgning, CV og uddannelsesbevis senest den 25. marts.   Vi glæder os til at modtage din ansøgning.   Se, hvad regionen laver.]