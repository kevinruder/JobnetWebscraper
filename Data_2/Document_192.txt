[Har du lyst til at arbejde med udvikling af kvalitet og patientsikkerhedsområdet i Region Hovedstaden? Brænder du for at bidrage til at udvikle og skabe forbedringer for patienter og borgere i vores sundhedsvæsen? Har du lyst til at bruge dine erfaringer med sundhedsvæsenet til at arbejde på et administrativt og politisk niveau? Så er du måske vores nye sundhedsfaglige konsulent og risikomanager med lyst til at engagere dig i kvalitets- og patientsikkerhedsarbejdet.   Om jobbet  Enhed for Kvalitet og Patientsikkerhed løser en bred vifte af opgaver. Du tilknyttes et arbejdsfællesskab, der arbejder med drifts- og udviklingsopgaver inden for læring af utilsigtede hændelser og proaktiv risikostyring.   Arbejdsfællesskabet består af syv medarbejdere med sundhedsfaglig baggrund og en sundhedsvidenskabelig medarbejder i en projektstilling.    En af hovedopgaverne er koordinering af patientsikkerhedsområdet og spredning af viden i Region Hovedstaden, hvor vi varetager den overordnede, regionale risikomanagerfunktion for alle hospitaler, psykiatri, akutberedskabet og det tværsektorielle område.    Herudover varetager vi den primære risikomanagerfunktion for praksissektoren, hvor hovedopgaverne er:    gennemgang og sagsbehandling af rapporter om utilsigtede hændelser i Dansk Patientsikkerheds Database, herunder direkte kontakt med de involverede parter, kontakt til praksiskonsulenter fra forskellige faggrupper etc.  ageren som konsulent i patientsikkerhedsanalyser, herunder facilitering og afrapportering  identificering af sikkerhedsproblemer i konkrete hændelser og afdækning af mønstre i større datasæt med henblik på at formidle lærings- og udviklingsforslag til relevante parter  basal behandling af data i regneark og database   planlægning og koordinering af møder om patientsikkerhed  undervisning i grundlæggende temaer inden for patientsikkerhed    Udover dette kommer du i varierende omfang til at indgå i enhedens øvrige opgaver, herunder driftsopgaver, og du vil således medvirke til at løfte en bred, forskelligartet og spændende opgaveportefølje, hvor en del af opgaverne vil være administrativ og politisk sagsbehandling.   Du vil indgå i et tæt samarbejde med øvrige kollegaer, der arbejder med kvalitet og patientsikkerhed på regionens hospitaler og i administrationen.   Om dig  Du har en sundhedsfaglig baggrund med nogle års klinisk erfaring, konkrete erfaringer fra arbejde med udvikling af sundhedsvæsenet samt en relevant kandidat- eller masteruddannelse.   Du er holdspiller samtidig med, at du skal kunne arbejde selvstændigt. Det betyder, at du skal trives med og mene, at vi opnår det bedste arbejdsresultat ved samarbejde mellem faggrupper og fagområder.   Vi forventer desuden, at du:   har kendskab til kvalitets- og patientsikkerhedsarbejdet   har gode kommunikative kompetencer - både mundtligt og skriftligt   kan varetage kontakten til relevante interne og eksterne interessenter på alle niveauer og understøtte en god dialog   har gode samarbejdsevner   kan agere i et både sundhedsfagligt og politisk system  er i stand til at håndtere et til tider hektisk miljø med korte deadlines   Det er en fordel, hvis du har erfaring med facilitering og koordinering af processer og analyser, herunder dyberegående patientsikkerhedsanalyser, men der er gode muligheder for kompetenceudvikling.    Om os  I Enhed for Kvalitet og Patientsikkerhed tilbyder vi en spændende arbejdsplads med gode muligheder for faglig og personlig udvikling. Enheden består af 25 engagerede medarbejdere med forskellige faglige baggrunde, herunder flere sundhedsfaglige.    Vi lægger vægt på tillid, åbenhed, helhedssyn og professionalisme. Vi arbejder tæt, tværfagligt sammen, og vi har en åben uformel omgangsform i en hverdag, hvor der er plads til humor.   Enhed for Kvalitet og Patientsikkerhed arbejder for en sikker patientbehandling af højeste kvalitet. Vores opgaveportefølje er bred og rummer mange aspekter af kvalitetsudvikling, kvalitetsovervågning og patientsikkerhed.    Enheden er én af 10 enheder i Center for Sundhed. Region Hovedstadens centrale administration er organiseret i et sekretariat og syv koncerncentre, hvoraf Center for Sundhed er det ene.   Løn- og ansættelsesvilkår  Der er tale om en fast stilling med tiltrædelse 1. juni 2018 eller snarest muligt.    Center for Sundhed er beliggende på Regionsgården, Kongens Vænge 2, 3400 Hillerød, hvilket vil være din nye arbejdsplads.   Løn og ansættelsesvilkår fastsættes i henhold til gældende overenskomst og dine kvalifikationer.   Yderligere information  Du er velkommen til at kontakte personaleansvarlig Bo Hempel Sparsø på telefon 38 66 60 79 eller 20 31 00 33, hvis du har spørgsmål.    Ansøgningsprocedure  Du søger jobbet ved at sende din ansøgning, CV samt eksamensbevis gennem vores online rekrutteringssystem senest onsdag den 4. april 2018. kl. 12.   Vi forventer at afholde samtaler den 20. april 2018.]