[HVEM ER VII Arbejdsmarkedscenter Ballerup - Tilbudsservice er vores kerneopgave at bringe vores ledige borgere i beskæftigelse eller i uddannelse, naturligvis med afsæt i den enkelte borgers aktuelle situation. Ud over fokus på den virksomhedsrettede indsats, indgår ofte afklaring, kompetenceløft og udvikling af borgers værktøjskasse som en del af borgers plan for at komme i job eller i uddannelse – og altid med progression som mål for indsatsen.I Tilbudsservice vil vi levere en relevant, kvalificeret og målbar indsats til de mange borgere, der deltager i aktiviteter og forløb hos os. Vi udvikler løbende vores tilbud, så de er progressive og fleksible.Vi er et nyt sammensat afsnit, der består af 20 medarbejdere med forskellig baggrund.HVEM SØGER VIVi søger en kollega til en stilling på 37 timer om ugen, som kan være omdrejningspunkt for indsatsen for ledige tættest på arbejdsmarkedet.Vi er et nyt afsnit under forandring og søger derfor en med stærk viden om arbejdsmarkedet og virksomheder til at hjælpe vores borgere i den retning.Du har bred erfaring fra beskæftigelsesområdet, den virksomhedsrettede tænkning og indsats bliver helt naturligt sat i spil af dig hver dag. Du trives med at arbejde med alle målgrupper, såvel jobparate, som aktivitetsparate, sygemeldte og unge, du kender til lovgivningen, du kan møde borgerne i øjenhøjde, og du ved, hvordan du etablerer kontakt til relevante virksomheder, så vores borgere, med din støtte og øget egen indsats, kan få fast tilknytning til arbejdsmarkedet. Din primære opgave vil være at undervise ledige i, hvordan de kommer tilbage på arbejdsmarkedet eller i uddannelse. Udover at undervise på vores interne forløb, herunder vores Jobklub og CV-værksted, skal du afholde individuelle sparringssamtaler med de ledige med fokus på jobsøgningsmateriale og kompetenceafklaring. Du vil desuden skulle jobformidle og have virksomhedskontakt. Du skal med andre ord, være en haj til at facilitere et skarpt CV og ansøgning, samt have en alsidig tilgang til, hvordan du hjælper mennesker i arbejde og uddannelse, uanset deres udgangspunkt. DINE ARBEJDSOPGAVER

At matche ledige borgere med virksomhedernes behov for ordinære ansættelser, løntilskud, virksomhedspraktikker, fleksjobs og voksenlærlinge
Undervise i hvordan man som ledig kommer tilbage på arbejdsmarkedet eller i uddannelse – herunder CV og ansøgninger
Sparring og rådgivning af de ledige
Opsøgende virksomhedskontakt og jobformidling
Administration og registrering i forbindelse med arbejdet
Være med til løbende at udvikle vores Jobklub, CV-værksted og interne tilbud til ledige
Tæt tværorganisatorisk samarbejde med de forskellige afsnit i Arbejdsmarkedscentret VORES NYE KOLLEGA

Motiveres af at gøre en afgørende og positiv forskel for ledige
Motiveres af mål og at skabe effekter
Har bred erfaring fra beskæftigelsesområdet
Har erfaring med at undervise forskellige målgrupper af ledige
Har gode kommunikative evner i samarbejdet med virksomheder, borgere og samarbejdspartnere
Har evne til at motivere og arbejde løsningsorienteret, samt til at arbejde i team såvel som individuelt
Har gode samarbejdsevner, samt en motiverende, innovativ og igangsættende tilgang til opgaverne
Har godt humør og et positivt, helhedsorienteret menneskesyn
Har flair for og lyst til it- og administrativt arbejde, da vi lægger stor vægt på et højt niveau af dokumentation og datadisciplin Vi arbejder med VITAS, FASIT, SBSYS 
Har kendskab til beskæftigelseslovgivningen og nemt ved at sætte sig ind i samme
Har flair for de lovgivningsmæssige vilkår og de forandringer det ofte indebærer at arbejde i et Arbejdsmarkedscenter VI TILBYDER

En travl og udfordrende hverdag, hvor den enkelte får rum til at udfolde sine kompetencer, hvor læring og vidensdeling er en del af hverdagen
En ambitiøs arbejdsplads i udvikling med fokus på et godt arbejdsmiljø og Social kapital
Dygtige og engagerede kollegaer, som har et godt socialt sammenhold
Støtte og oplæring
Faglig sparring
Ekstern supervision/coaching LØN OG ANSÆTTELSESVILKÅRLøn og ansættelse ifølge gældende overenskomst efter principper om lokal løndannelse efter aftale med den forhandlingsberettigede organisation.Kommunens ansættelsespolitik indebærer, at der ved ansættelse indhentes referencer fra tidligere og nuværende arbejdssteder. YDERLIGERE INFORMATIONYderligere oplysninger om stillingen fås ved henvendelse til afsnitsleder Sabine Heissel på telefon 4477 6599 eller underviser Nicolas Almann Olsen på telefon 2369 4385. Ansættelse pr. 1. maj 2018 eller snarest derefter. ANSØGNINGSFRIST: 2. APRIL 2018 - KL. 12.00Ansættelsessamtaler forventes at finde sted i uge 15Vi foretrækker, at du sender din ansøgning online. Klik på "send ansøgning" og vedhæft din ansøgning, dit CV og dit uddannelsesbevis. Denne jobannonce blev oprindeligt opslået på https://www.ofir.dk/ (Den originale annonce kan ses på: https://www.ofir.dk/showojob.aspx?ofirid=9dd39a2b)]