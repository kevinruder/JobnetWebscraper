[Er du uddannet lægesekretær og trives du med skiftende arbejdsfunktioner?
Så er du måske én af vores to nye kolleger i sekretærteamet.
Grundet indflytning af Gynækologisk Afdeling på Slagelse Sygehus, og deraf øget aktivitet på operationsgangen, udvider vi vores sekretariat og søger to sekretærer. Begge stillinger er på 37 timer pr. uge med weekendvagt hver 4. weekend (dagtid).
Som sekretær i Anæstesiologisk Afdeling vil du blive en del af et engageret team bestående af fem lægesekretærer og en ledende lægesekretær. Du vil indgå i et funktionsrul der dækker opgaver på vores Intensiv Afsnit, Intermediær Afsnit, Operations-og Anæstesiafsnit samt vores Dagkirurgiske Afsnit og du vil have stor berøringsflade med det øvrige personale i afdelingen.
Opgaverne spænder vidt og omhandler blandt andet

Modtagelse og indskrivning af dagkirurgiske patienter i tæt samarbejde med opvågningssygeplejerskerne
Procedurekodning og kodegennemgang af udskrevne patienter fra vores Intensiv afsnit og Intermediær afsnit i tæt samarbejde med afdelingens læger
Modtagelse af pårørende til patienter på Intensiv- og Intermediærafsnittet
Håndtering af henvisninger, aftalebooking og øvrig håndtering af patienter fra den regionale tandpleje
Håndtering af arbejdslister tilknyttet afdelingens afsnit
En bred vifte af varierende sekretæropgaver; heriblandt varebestilling, lønindberetning, tast af vagtplaner, håndtering af personaleblanketter, referatskrivning, dataindsamling i forhold til afdelingens KPI’er mv.

Vi søger to passionerede lægesekretærer med personligt drive, som sætter en ære i både rutineprægede og projektorienterede opgaver, og som har øje for forbedringspotentiale både i eget team og gældende for hele afdelingen.
Som vores nye kollega, har du

Høj arbejdsmoral og evnen til at arbejde selvstændigt og ansvarsbevidst
Gode IT- kundskaber, gerne med udvidet kendskab til Excel
Gode evner ift. prioritering af arbejdsopgaver og du er proaktiv i forhold til opgaveløsningen
Lyst til at arbejde med både traditionelle og utraditionelle lægesekretæropgaver
Ingen problemer med hyppigt skiftende opgaver
En gennemført lægesekretæruddannelse

Vi kan ikke give dig OPUS tilbage, men vi kan give dig

Entusiastiske og løsningsorienterede sekretærkolleger
Synlig ledelse med tæt kontakt og sparring
Medindflydelse på opgave- og arbejdstilrettelæggelsen
Mulighed for at deltage i kurser, temadage og øvrige aktiviteter i afdelingen
Regelmæssige sekretærmøder
Flextid ud fra aftalte rammer

Lyder stillingen som noget for dig? Så vil vi glæde os til at modtage din motiverede ansøgning.
Yderligere oplysninger
Du er meget velkommen til at kontakte ledende lægesekretær Mette Ørby for yderligere information omkring stillingens indhold, mehja@regionsjaelland.dk.
Ansættelsesdato er 01.05.18 eller snarest muligt herefter.Næstved, Slagelse og Ringsted sygehuse 
Vi har viljen til at blive bedre hver dag
Næstved, Slagelse og Ringsted sygehuse er både et akut- og specialsygehus. Vi er ambitiøse og modige, og vi har viljen til at blive endnu bedre – hver dag. Vi ønsker at tiltrække de bedste medarbejdere, der tør tænke nyt og anderledes i hverdagen til patientens bedste.
Stærk faglighed og udvikling skal sikre god og ensartet høj kvalitet i behandlingen døgnet rundt. Vi skaber forbedringer og nye løsninger i fællesskab. Vi lægger vægt på datadrevet og synlig ledelse og tilsigter en uformel og uhøjtidelig omgangstone baseret på gensidig tillid mellem leder og medarbejder. Vi prioriterer uddannelse, forskning og udvikling, fordi vi mener, at faglighed er afgørende for at nå vores mål.
På Næstved, Slagelse og Ringsted sygehuse gør vi os umage med at skabe en udviklende og spændende arbejdsplads, og vi arbejder for at være Region Sjællands bedste uddannelsessted.
Dit behov – vores fælles opgave]