[Vi søger pr. 1. september 2018 en ledende fysiker til Radiofysisk Laboratorium på Onkologisk Afdeling, OUH.   Onkologisk Afdeling er kendt for høj faglig kvalitet, effektiv drift samt forskning og udvikling på internationalt niveau. På OUH sætter vi ’Patienten først’.  Afdelingens kerneopgave er ’Patientoplevet kvalitet’.   Onkologisk Afdeling behandler patienter fra Region Syddanmark, og for udvalgte højtspecialiserede funktioner har afdelingen landsfunktion.    Radiofysisk Laboratorium  Den ledende fysiker har det overordnede ansvar for at diagnostik og behandling med ioniserende stråling foregår i overensstemmelse med gældende bekendtgørelser.   Den ledende fysiker har personaleansvaret for 19 fysikere, 2 dataloger, 7 teknikere, 11 radiografer samt én sekretær, hvoraf 5 personer er frikøbt til forskningsopgaver.   Til behandling råder afdelingen over 6 acceleratorer, 1 højt felts MR accelerator, 2 CT scannere, 1 MR scanner, pulse dose afterloading samt kV behandlingsapparat. Stråleplanlægningen foretages i Pinnacle, Monaco og Oncentra dosisplanlægningssystemer. I 2017 blev der afviklet 36.000 strålebehandlings-fraktioner fordel på 2.600 patienter.   Den ledende fysiker har det økonomiske ansvar for overholdelse af et budget til løn, drift og vedligeholdelse af strålebehandlingsudstyr og tilhørende dosimetrisk udstyr.   Den ledende fysiker skal understøtte udvikling og forskning indenfor det strålefysiske fagområde samt uddannelse og efteruddannelse af hospitalsfysikere, teknikere og stråleterapeuter.   Fokus på ledelse  Den ledende fysiker vil være daglig leder af afsnittet, hvor ledelse af personalet er i fokus. Det forventes, at den ledende fysiker i sin ledelse fungerer tæt på personale og klinik. Det forventes ligeledes at lederen vil udøve strategisk ledelse i samarbejde med afdelingens øvrige ledergruppe.    Den ledende fysiker indgår i afsnitsledelsen i Strålebehandlingsafsnittet sammen med den stråleansvarlige overlæge og afdelingssygeplejersken.    Vi søger en ledende fysiker, som   Er uddannet hospitalsfysiker.  Har bred erfaring inden for strålebehandling Har en teoretisk lederuddannelse eller er parat     til at påbegynde en lederuddannelse inden for en kortere tidshorisont.  Har gode lederevner herunder en synlig,     involverende lederstil, der medvirker til et godt arbejdsmiljø og gode faglige     resultater.  Har lyst til at lede og prioritere i et miljø     præget af forandring og mangeartede krav til såvel produktivitet som faglig     kvalitet og udvikling.  Trives med ledelse af en række forskellige     faggrupper.  Har gode samarbejdsevner og gennemslagskraft.  Kan agere som rollemodel.     Onkologisk Afdeling  Kræftafdelingen er en stor afdeling med 2 sengeafsnit, ambulatorium, Strålebehandlingsafsnit samt diverse forsknings- udviklings- og specialenheder. Vi beskæftiger ca. 450 mennesker fordelt på mange forskellige faggrupper. Afdelingen har årligt 6.000 nyhenviste patienter. I 2023 forventer vi at flytte ud på NytOUH. Planlægningen af udflytningen er i fuld gang, og den ledende fysiker har her en vigtig rolle.   Øvrige oplysninger  Ansættelse og aflønning sker i henhold til gældende overenskomst.   Supplerende oplysninger kan indhentes hos ledende overlæge Peter Sørensen på tlf. 21343686 eller på e-mail Peter.soerensen@rsyd.dk.  Faglig funktionsbeskrivelse kan rekvireres hos sekretær for afdelingsledelsen Hanne Johnsen på tlf. 65411851 eller på e-mail ode.r@rsyd.dk.    Ansøgningen stiles til Afdelingsledelsen, Onkologisk Afdeling, Odense Universitetshospital, Kløvervænget 19, 5000 Odense C.   Ansøgningsfrist den 25. april 2018.   Ansættelsessamtaler den 4. juni 2018.  ]