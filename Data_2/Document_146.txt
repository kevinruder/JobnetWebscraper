[Du er en af de bedste i Danmark til at spotte og realisere digitale og sundhedsteknologiske løsninger med patientens behov i centrum. Du samarbejder på tværs af sektorer, hospitaler, regioner og fagligheder, og du oversætter så alle forstår potentialet i teknologierne. Til gengæld får du en unik chance for at gøre en forskel og bidrage til, at Steno Diabetes Center Nordjylland bliver toneangivende regionalt, nationalt og internationalt, når det angår vores særkende: Digital Sundhed og Diabetes.  SDCN & Digital Sundhed og DiabetesSteno Diabetes Center Nordjylland (SDCN) er en realitet pr. 1. januar 2018 på baggrund af en donation fra Novo Nordisk Fonden. SDCN bliver en del af et nationalt netværk af diabetescentre i regionerne i Danmark, der sammen skal arbejde for, at danskere med diabetes får bedre og længere liv med færre komplikationer og øget livskvalitet. SDCN’s særkende er Digital Sundhed og Diabetes, og centret skal bidrage til at dokumentere og indfri de store muligheder, der er inden for dette område i kraft af analyse, bearbejdning og klinisk anvendelse af store mængder data (big data) samt udvikling og implementering af nye teknologier. Det gælder både potentialet i at løfte kvalitet og effektivitet i behandling og forebyggelse af senkomplikationerne af diabetes samt det store potentiale, der ligger i at give mennesker med diabetes mulighed for selv at mestre deres sygdom gennem digitale løsninger.Det er ambitionen, at du som digitaliseringsansvarlig skal medvirke til, at vi går forrest og udfordrer status quo på de nuværende løsninger inden for digital sundhed på diabetesområdet. Du skal tænke sammen med patienterne og klinikerne, forstå og oversætte deres ønsker, udfordringer, sygdom og hverdag – og kunne transformere disse input til brugervenlige løsninger på et højt teknologisk niveau. Dine vigtigste opgaver & succeskriterierSDCN skal være førende inden for Digital Sundhed og Diabetes og fungere som en national dynamo for udviklingen, afprøvningen og anvendelsen af digitale sundhedsløsninger på diabetesområdet. For at løse den opgave er det helt afgørende, at du har blik for, og får skabt en stærk og strategisk organisering såvel internt som eksternt. Du er dygtig til samskabelse og ledelse på tværs og får de mange interessenter til at gå samme vej eksemplificeret ved de nordjyske kommuner, almen praksis, hospitalerne i Region Nordjylland, Aalborg Universitet, andre Stenocentre, private og offentlige IT aktører samt patienter og pårørende. Du skal i kraft af et stærkt samarbejde således initiere, styre og sikre udvikling, fremdrift og projektledelse af de enkelte diabetesdigitale indsatser i SDCN. Du bliver leder for to fuldtidsansatte projektmedarbejdere. Du refererer til Centerdirektøren og arbejder tæt sammen med den Forskningsansvarlige om de forskningsprojekter, der vedrører digitalisering.Som Digitaliseringsansvarlig kan dine vigtigste opgaver beskrives sådan her:    • Sikre at SDCN til enhver tid er opdateret og har overblik over igangværende og kommende sundhedsdigitale tiltag regionalt, nationalt og internationalt.   • Sikre at SDCN er synonym med 1. klasses og førende sundhedsdigital idegenerering, udvikling og fremdrift inden for Diabetesområdet.   • Udvælge og indstille diabetesdigitale indsatser i SDCN, samt med udgangspunkt i den efterfølgende evaluering og monitorering indstille til fortsættelse, justering eller nedlukning af de enkelte indsatser.   • Sikre kobling til alle andre initiativer og indsatser i SDCN i relation til behandling, forskning, uddannelse og tværsektorielt samarbejde samt sørge for en tydelig kobling til Region Nordjyllands øvrige digitaliseringsstrategier på sundhedsområdet.   • Sikre et stærkt funderet og tæt samarbejde med interne og eksterne aktører.   • Være primus motor i at skabe et ledende forskningsmiljø, også med inddragelse af fremtidens teknologier, inden for Digital Sundhed og Diabetes.   • Sikre mulighed for at digitale sundhedsløsninger udviklet i regi af SDCN, hvor det er relevant og bidrager til kvalitet i behandlingen, kan overføres til og anvendes af øvrige patientgrupper i Region Nordjylland.   • Har en god forståelse for strategisk kommunikation og ved, hvornår den gode historie skal ud over rampen vha. relevante medier. Dine kvalifikationer & kompetencerFor at komme i mål med opgaverne forestiller vi os, at du kan nikke ja til de fleste af nedenstående formelle og erfaringsbaserede kriterier:    • Relevant IT/digitaliseringsrelateret uddannelse.   • Relevant ledelseserfaring og/eller erfaring med projektledelse med følgende egenskaber: koordinerer, uddelegerer, samarbejder tværsektorielt, løsningsorienteret og innovativ.     • Du har erfaring med sundhedssektoren og med digital sundhedsteknologi.   • Du er eminent til at initiere og skabe samarbejde på tværs af mange fagligheder og organisatoriske grænser, du kan agere som diplomat, begejstre og kan træffe en beslutning og eksekvere, når tiden er inde.   • Du tænker multidimensionelt og kan skifte perspektiv – fra det store overblik til de små detaljer og vice versa, og du kan overskue kompleksiteten i mange samarbejdsflader og opgaver på tværs af sektorer.   • Du er på forkant med den teknologiske og digitaliserede udvikling, sensorteknologi, devices og potentialet for telemedicin generelt, og skaber synergi på tværs af kerneaktiviteterne ved at inddrage relevant forskning på diabetesområdet.   • Du har et godt blik for analyser, data, tracking, monitorering og skaber på den baggrund løbende læring.   • Du har en god forståelse for sundhedsfaglig viden og krav til etik og datasikkerhed, kan sætte dig i patientens sted og du skal kunne samarbejde med mange klinikere og forstå deres hverdag og vilkår.   • Du er en dygtig kommunikator og får følgeskab baseret på gode analyser, fakta og klare visioner for de aktuelle løsninger – både i tale og på skrift. SDCN skal være et godt sted at arbejde, og vi lægger vægt på et uformelt arbejdsmiljø, hvor du får indflydelse på tilrettelæggelsen af dine arbejdsopgaver, og du forventes i det hele taget at agere selvstændigt inden for rammerne af din opgaveportefølje. Til gengæld tilbyder vi en helt unik stilling, hvor den rette person får mulighed for at medvirke til at transformere den måde vi tænker- og udvikler telemedicinske løsninger til danske diabetespatienter på – og hvor det at gøre en forskel for patienterne er selve kernen i din opgaveportefølje.PraktiskLøn og ansættelsesvilkår fastsættes i henhold til gældende overenskomst via forhandlingsberettigede organisation.Vi afholder 1. samtalerunde mandag den 9. april og 2018, og en eventuel 2. samtalerunde afholdes den 16. april 2018.OBS: 1. samtalerunde er flyttet til den 16. april og evt. 2. samtalerunde afholdes den 20. april.Læs mere om SDCN’s særkende Digital Sundhed og Diabetes i drejebogen her:http://www.rn.dk/-/media/Rn_dk/Job/Drejebog_SDCN_FINAL_mForside.ashx ]