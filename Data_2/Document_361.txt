[Til Afdeling for Epidemiologisk Forskning på Statens Serum Institut søger vi en engageret statistiker til arbejde med biostatistik i et internationalt og tværfagligt miljø bestående af læger, statistikere, bioinformatikere, biologer, folkesundhedsvidenskabskandidater m.fl.    Afdelingen består p.t. af 50 medarbejdere (heraf 10 statistikere), som udfører forskning med fokus på hjerte-, kræft- og infektionssygdomme, sygdomme hos børn samt genetisk epidemiologi. Forskningen baserer sig primært på data fra nationale registre og Danmarks Nationale Biobank.    Om jobbet   Du vil indgå som statistiker i projektgrupper med læger og andre statistikere omkring epidemiologiske forskningsprojekter. Vi lægger vægt på, at du som statistiker deltager aktivt i såvel den første studieplanlægning som i udarbejdelsen af videnskabelige artikler.    Du vil indgå i et aktivt miljø med erfaringsudveksling ved jævnlige møder i statistikergruppen, studiekreds i statistiske problemstillinger inden for epidemiologi og deltagelse i kurser og konferencer.    Der vil på længere sigt være mulighed for udvikling af selvstændige forskningsprojekter, evt. ph.d.-projekt, afhængig af ønsker og kvalifikationer.    Dine kvalifikationer   Vi forventer, at du har:   •	En kandidatgrad i statistik og erfaring med epidemiologisk forskning   •	Erfaring med biostatistik og epidemiologisk metode   •	Stor erfaring med SAS    Derudover lægger vi vægt på, at du kan arbejde selvstændigt med flere opgaver samtidig.    Om ansættelsen  Du bliver ansat i henhold til gældende overenskomst mellem Finansministeriet og Akademikernes Centralorganisation.   Stillingen er en deltidsstilling med en arbejdstid på 30 timer ugentlig.    Kontakt os gerne?   Du kan få mere at vide om stillingen ved at kontakte chefstatistiker Jan Wohlfahrt, tlf. 3268 3952.  Er du interesseret?   Klik på ”søg stillingen” og send os din ansøgning med CV og eksamensbevis.   Ansættelsessamtaler forventes afholdt umiddelbart efter ansøgningsfristens udløb.  ]