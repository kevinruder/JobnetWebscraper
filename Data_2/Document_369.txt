[Sexologisk Center søger en psykolog på 32 timer fra 1.maj 2018.  Hovedopgaven: Du skal varetage psykologbehandling af centerets brede vifte af patienter.Efter oplæring, vil du skulle tage vare på udredning, forsamtaler og rådgivning / behandling af mennesker med seksuelle dysfunktioner. Da Centeret desuden modtager voldtægtsramte, vil du også komme til at have samtaler med fokus på traumebehandling. Endelig har vi mennesker i behandling for kønsidentitetsproblemer, som kan have brug for støttende samtaler før, under og efter deres forløb. Du kommer til at deltage i den daglige fælles patientvisitation. Du skal registrere data til brug for kvalitetsmonitorering samt ydelsesregistrering. Der vil være en del kommunikation med offentlige myndigheder og henvisende instanser, som du kommer til at bidrage til. Klinikken har en stor forpligtelse angående kommunikation/information og der er derfor brug for, at du har en positiv holdning til at formidle viden. Sexologisk Center, Aalborg Universitetshospital har ca. 4000 årlige besøg.Sexologisk center behandler par og enlige af begge køn med alle former for seksuelle dysfunktioner. Vi har en daglig konference, hvor cases kan drøftes og desuden tilbagevendende ekstern supervision.I Center for Voldtægtsofre behandles patienter med traumereaktioner efter enkeltstående seksuelle krænkelser.Endelig omfatter afsnittet Center for Kønsidentitet, der har ansvar for udredning og behandling af transkønnede. Dette er en ny højt specialiseret funktion, som Aalborg Universitetshospital er blevet tildelt. Vi er er tværfagligt team bestående af læger, sygeplejersker, psykologer og sekretærer.  Du vil være en ud af 10 behandlere i vort tværfaglige team.  Dine kvalifikationer: Cand. psych.  Gerne erfaring med traumebehandling og sexologisk interesse. Faktaoplysninger: 32 timer per uge med tiltrædelse per 1 maj 2018 eller snarest herefter. Lønniveau efter kvalifikation. Jobsamtale d. 20.4.2018.  Ansøgningsfrist: d. 9.4.2018. Yderligere information:Ledende overlæge Astrid Højgaard, mail: a.hoejgaard@rn.dk , telefon 21 30 32 70.Hjemmeside:  www.sexologiskklinik.rn.dk     Sexologisk Center, Aalborg Universitetshospital Nord, ­ Stengade 10, stuen, 9000 Aalborg. ]