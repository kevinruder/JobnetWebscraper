[Bidrag med dine kompetencer til tilrettelæggelse og gennemførsel af tilsynsopgaver i Spillemyndighedens team, som overvåger udbuddet af onlinespil og væddemål i Danmark.    Teknisk forståelse i tilsynet med spiludbydere  Du bliver en del af Spillemyndighedens kontor Væddemål og Onlinekasino, som bl.a. er ansvarlig for at vejlede spiludbyderne, udstede tilladelser, føre tilsyn, overvåge det ulovlige spilmarked og udstede sanktioner. Kontoret Væddemål og Onlinekasino er desuden ansvarlig for driften af Spillemyndighedens spilkontrolsystem.     Du vil blive en del af det team, som arbejder med løbende tilsyn med tilladelsesindehavernes overholdelse af tekniske krav, herunder krav til certificering af deres spilsystem og levering af spildata. Du vil derfor få en tæt dialog med spiludbyderne om tekniske forhold i forbindelse med spilafvikling.     Du vil alt efter dine kompetencer og interesser blive involveret i en eller flere af følgende opgaver:   Behandling af ansøgninger  Tilsyn med overholdelse af tekniske     krav og certificering (herunder levering af spildata)  Besvarelse af henvendelser og vejledningsopgaver     over for spiludbydere og andre interessenter  Dialog med nationale og     internationale tilladelsesindehavere   Dialog med testhuse og     spilleverandører om blandt andet certificeringskrav     Kollega med overblik og sans for tilsyn  Du skal have en god forståelse for arbejdet med IT, systemer og data, og du har muligvis en uddannelse inden for IT eller lignende. Det er en fordel, hvis du har erfaring med systemdokumentation og kan anvende denne erfaring i dialogen med såvel spiludbydere som kolleger. Grundlæggende spilforståelse eller erfaring med certificeringsstandarder samt erfaring med Business Intelligence-værktøjer er yderligere en fordel, men ikke noget krav.     Grundet dialogen med internationale tilladelsesindehavere er gode engelskkundskaber et krav.    I opgaveløsningen er der en høj grad af selvstændighed. Som person er du struktureret og har en god helhedsforståelse. Du er god til at arbejde med flere opgaver parallelt, og du bevarer roen i pressede situationer. Du har et godt humør og en grundlæggende positiv indstilling til kolleger, kunder og opgaver.    Ambitiøs styrelse med højt til loftet  I Spillemyndigheden arbejder vi for et ansvarligt, fair og velreguleret spilmarked til gavn for spillere, spiludbydere og for samfundet. Åbenhed og dialog er kendetegnet for vores måde at arbejde på. Udviklingen og nye trends inden for spilverdenen stiller krav til vores ekspertise, og de mange spændende og udfordrende arbejdsområder går hånd i hånd med vores høje faglighed. Vi vægter samarbejde, trivsel og gensidig respekt højt, og vores gode resultater bliver skabt i en kombination af arbejdsglæde, nysgerrighed og engagement.    Spillemyndigheden er en styrelse i Skatteministeriet.    Ansøgning og ansættelse  Ansøgning med CV og eksamenspapirer bedes sendt via nedenstående link snarest muligt, dog senest den 6. marts 2018, kl. 12.00. Har du spørgsmål til stillingen, er du velkommen til at kontakte kontorchef for Væddemål og Onlinekasino Jan Madsen på tlf. 7238 9659, eller på mail jm@spillemyndigheden.dk.    Vi afholder ansættelsessamtaler i umiddelbar forlængelse af ansøgningsfristens udløb. Ved eventuel indkaldelse til anden samtale bliver der gennemført en test som led i ansættelsesproceduren.     Løn og ansættelsesvilkår  Din ansættelse vil ske i henhold til gældende overenskomst. Stillingen er med start 1. maj 2018 eller snarest muligt. Tjenestestedet vil være Englandsgade 25, 5000 Odense C.    Ansættelsesområde  Skatteministeriet med tilhørende institutioner.    Spillemyndigheden opfordrer alle kvalificerede ansøgere uanset alder, køn, religion eller etnisk tilhørsforhold til at søge stillingen.     Læs mere om os på Spillemyndigheden.dk. ]