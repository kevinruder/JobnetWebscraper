[Da vi oplever stor tilstrømning af nye kunder og dermed opgaver, søger vi endnu en Jet Reports-konsulent.
Du vil indgå i vores team af konsulenter, der hver dag hjælper vores kunder med at lave effektive og dynamiske Excel-baserede rapporter med Jet Reports. På sigt vil du skulle undervise og sælge Jet Reports i hele Danmark.
Du vil komme til at arbejde med en lang række forskellige virksomheder i mange forskellige brancher, hvor du vil møde konkrete problemstillinger fra den virkelige verden og opleve tilfredsstillelsen af at give kunderne den indsigt i deres data, som de har behov for.  
Jet Reports er et Excel-tilføjelsesprogram, som kan hente data fra en lang række forskellige systemer og databaser over i Excel. Kombineret med Excels egne funktioner er det et utroligt kraftfuldt værktøj til at automatisere Excel-rapporter. 
Faglige kvalifikationer:

Du mestrer naturligvis Excel 
Du har en udpræget analytisk sans kombineret med en god forretningsforståelse
Du evner at præsentere komplekse sammenhænge på en nem og forståelig måde
Du har kendskab til Microsoft Dynamics NAV (Navision) på superbrugerniveau eller juniorkonsulentniveau
Kendskab til Jet Reports vil være et plus, men er ikke et krav
Kendskab til SQL-databaser vil være et plus, men er ikke et krav
Kendskab til TimeXtender Data Warehouse vil være et plus, men er ikke et krav
Kendskab til Microsoft Power BI vil være et plus, men er ikke et krav

 
Personlig profil:

Du har en baggrund som økonomimedarbejder eller Navision-konsulent
Du er fagligt dygtig
Du arbejder målrettet, og er analytisk og resultatorienteret
Du brænder for Business Intelligence, og er interesseret i den generelle udvikling inden for området
Du er initiativrig, resultatdrevet og ambitiøs
Du har kørekort og egen bil

 
Vi tilbyder:

Et udfordrende job i et spændende miljø under udvikling
Et godt arbejdsmiljø med en glad og uformel omgangstone
Selvstændighed under ansvar; du vil selv skulle planlægge dine dage
En virksomhed under markant vækst og med store ambitioner

 
 
Praktisk:

Stillingen er en fuldtidsstilling.
Løn: kr. 35.000 pr. md.
Stillingen kan tiltrædes med det samme.
Vores kontor ligger på Rådhuspladsen i København, men da vi efterhånden har en stor kundebase i det jyske, er vi åbne over for, at du selv har base på Fyn eller i Jylland. Vi forventer dog, at du er på kontoret i København 2-4 gange om måneden.
Da vores kunder befinder sig rundt omkring i hele landet, må der påregnes en del rejseaktivitet til det daglige arbejde.

 Vi glæder os til at høre fra dig!
Har du spørgsmål vedr. stillingen eller virksomheden, er du velkommen til at kontakte direktør Lars Hammersholt på tlf.: 21 85 86 84 eller mail: lh@benchmarkit.dk. Ansøgning sendes til samme mailadresse.
 ]