[Har du lyst til at være en primær samarbejdspartner mellem ledelserne på Amager og Hvidovre Hospital (AHH) og Center for It, Medico og Telefonis (CIMT) indsatser på Sundhedsplatformen? Har du stort kendskab til Sundhedsplatformen og kliniske arbejdsgange? Så er du måske vores nye SP-koordinator med fokus på Amager og Hvidovre Hospital.    Om jobbet  Dine nærmeste kollagaer er kliniske It-konsulenter og andre SP-koordinatorer. I det daglige arbejde skal du have blik for og fokus på tværgående aktiviteter, der skaber værdi for kollegaer i alle vores tre SP on-site sektioner og ikke mindst for de klinikere, vi samarbejder med på hospitalerne.     Du skal med dit vindende væsen kunne facilitere samarbejde og problemløsning på tværs af organisationer.    SP-koordinatorens overordnede opgaver og ansvarsområder er:   udbredelse og implementering af tværgående aktiviteter i en planlagt, koordineret og samlet indsats ud mod hospitalerne i samarbejde med hospitalsledelserne  understøttelse af en effektiv og brugervenlig It-teknologi med udgangspunkt i hospitalernes behov  sikring af en ensartet og afstemt kommunikation ud mod hospitalerne  facilitering af vidensdeling  analyse af problemstillinger, opfølgning på sager med henblik på facilitering af løsninger i samarbejde med kliniske It-konsulenter  analyse af data fra ServiceNow med henblik på at finde mønstre i brugerhjælpsager og dermed danne overblik og baggrund for en prioriteret indsats   Du skal både kunne fungere som bindeled mellem hospitalet og SP-enheden og som sektionschefens stedfortræder. Herudover skal du være medlem af relevante fora på AHH og i CIMT.     Du vil blive ansat i en af tre on-site sektioner. Hver sektion har ansvaret for anvendelsessupporten på flere hospitaler med sektionschefen som hospitalsledelsens primære kontaktperson vedrørende Sundhedsplatformen. I din sektion vil der være ca. 20 kollegaer, der alle arbejder med at understøtte klinikerne i deres arbejde med Sundhedsplatformen.    Jobbet kræver stor selvstændighed og ansvarlighed – både i den direkte kontakt med klinikken samt i deltagelse på projekter og tiltag på tværs af afdelinger og hospitaler. Dit daglige arbejde vil foregå på AHH eller sammen med kollegaer i vores fælles lokaler på Blegdamsvej.    Om dig  Vi forventer, at du har en solid indsigt i den kliniske hverdag. Derudover skal du have indsigt i Sundhedsplatformen og/eller anvendelseserfaring fra et hospital. Du skal have en positiv og anerkendende tilgang til dine omgivelser, og du skal kommunikere klart, aktivt og troværdigt.    Derudover forventer vi, at du:   er selvstændig og selvstartende  trives med at identificere udviklingsområder og have dialog med mange forskellige faggrupper  kan strukturere din hverdag og komme i mål med dine opgaver  påtager dig ansvar og har blik for klinikernes problemstillinger eller forbedringsønsker  forstår eller har lyst til at forstå helhederne på alle områderne   Vi forventer, at du deler din viden og sørger sparring og støtte fra dine kollegaer samt kan begå dig på alle niveauer og tilpasse din kommunikation til situationen.     Vi tilbyder  Vi tilbyder dig:   et spændende job, hvor du kan gøre en mærkbar forskel for klinikerne og hospitalet  suveræne muligheder for personlig og faglig udvikling  et alsidigt og udfordrende arbejde i en travl og dynamisk organisation   Når du får job hos os, får du et arbejde i et dynamisk og tværfagligt miljø med faglige udfordringer. Vi giver dig relevant uddannelse/træning inden for fagområdet, og du får mulighed for at arbejde i et spændende felt mellem teknik og det kliniske arbejde på hospitalerne med indflydelse på planlægning af din arbejdstid.    Center for It, Medico og Telefoni som arbejdsplads  CIMT er med cirka 900 ansatte Danmarks største offentlige center for sundhedsteknologi. Vi driver, supporterer og udvikler It, medico-udstyr og telefoni på Region Hovedstadens hospitaler, virksomheder og centre. Vi har et stærkt fagligt miljø med gode udviklingsmuligheder.    Vi hjælper hospitalerne til at bruge teknologien rigtigt og effektivt, så borgerne får den bedste behandling. Samtidig vil vi bidrage til at udvikle sundhedsvæsenet, fordi effektiv og brugervenlig teknologi er en forudsætning for behandling af højkvalitet.     Du kan læse mere om Center for It, Medico og Telefoni her: www.regionh.dk/imt   Løn- og ansættelsesforhold  Tiltrædelse er pr. 1. juni eller efter aftale.    Du skal forvente, at din arbejdsdag foregår på en eller flere af regionens matrikler.    Løn- og ansættelsesforhold er med udgangspunkt i gældende overenskomst med mulighed for forhandling af eventuelle tillæg, der modsvarer dine kvalifikationer.    Yderligere oplysninger  Vil du vide mere om stillingen, er du velkommen til at kontakte sektionschef Steen Ørnstedt på telefon 30 92 83 92.    Ansøgningsprocedure  Du søger jobbet ved at sende din ansøgning, CV samt eksamensbevis gennem vores online rekrutteringssystem senest onsdag den 28. marts 2018 kl. 10.    Vi forventer at afholde samtaler i uge 14 og 15. ]