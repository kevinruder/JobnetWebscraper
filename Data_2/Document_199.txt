[Vil du være med til at forme fremtidens hospital? Nyt Hospital Nordsjælland søger tre ambitiøse studerende, der har mod på at udfordre fremtiden og sætte internationale standarder i et af danmarkshistoriens mest unikke projekter JOBBETDu vil være med til at designe, beregne og skabe et nyt hospital samt blive en del af et enestående projekt. Du skal være villig til at bruge 15-20 timer om ugen på at udfordre dig selv, projektet og sundhedssektoren. Du vil blive en del af et studenterteam, der i forvejen tæller fire studenter og en praktikant. Du kommer til at indgå i et uformelt projektmiljø, hvor vi sammen med dig vil tilrettelægge et kompetenceudviklingsforløb. Du får mange berøringsflader, og din ansættelse vil give dig værdifulde kompetencer i din fremtidige karriere. Vigtigst af alt er, at du kommer til at sætte dit aftryk på fremtidens sundhedsvæsen. VI SØGER TRE PROFILERVi har brug for tre studenter med forskellige profiler. Centralt for begge profiler er, at vi har store forventninger til din nysgerrighed, vilje og dit drive til at lære og gøre en forskel for vores projekt og de millioner af mennesker, som det nye hospital kommer til at berøre i fremtiden. STUDENT TIL PROJEKTDIREKTØR Du er i gang med en samfundsvidenskabelig uddannelse og har bl.a. stiftet bekendtskab med samfundsvidenskabelige analyser og politisk interessevaretagelse. Der lægges bl.a. vægt på en eller flere følgende kvalifikationer: 

Du har en skarp pen og evner at tage store mængder kompleks information og præsentere det kort og præcist 
Du har et stort drive og er vant til at arbejde med korte deadlines 
Din tilgang til arbejdet er fleksibel og du er omstillingsparat 
Du er struktureret og evner at prioritere i hverdagen, hvor du kan holde mange bolde i luften 
Du har gode samarbejdsevner og en relationsskabende natur Du vil blive tilknyttet projektdirektøren, og komme til at løse opgaver af meget forskellig art i tæt samarbejde med projektdirektørens personlige assistent. Opgaverne vil spænde bredt fra tilrettelæggelse og opfølgning på møder til politiske analyser og kommunikationsopgaver. Du vil også komme til at løse en række øvrige opgaver på tværs af projektorganisationen, og drive egne mindre projekter. To arbejdsdage vil ikke være ens, og det forventes derfor at du har en positiv tilgang til opgaverne. STUDENT TIL KOMMUNIKATION Du kan være i gang med en medievidenskab – eller kommunikationsuddannelse. Du kan også studere informationsvidenskab eller læse til journalist. Der lægges bl.a. vægt på en eller flere følgende kvalifikationer: 

Du har indblik i digitale kommunikationsværktøjer 
Du har kendskab til anvendelsen af sociale medier til kommunikative formål 
Du har stærke kommunikationsevner og et godt blik for nye metoder til at skabe og formidle løsninger 
Du har en skarp pen og evner at omsætte komplekst stof 
Du har blik for den gode historie og forstår at målrette den til modtageren Du vil blive tilknyttet projektets kommunikationsteam, hvor du vil komme til at løfte opgaver som spænder bredt fra at formidle budskaber på sociale medier til at håndtere pressehenvendelser og skrive korte indlæg. Du vil komme til at arbejde på tværs af projektorganisationen og vil også have mulighed for at understøtte projektets øvrige teams. Dine konkrete arbejdsopgaver vil blive tilrettelagt efter din faglige baggrund og kvalifikationer. STUDENT TIL PROJEKTET GENERELT Du kan være i gang med en design- eller arkitektuddannelse. Du kan også læse økonomi eller datalogi, eller studere til ingeniør. Der lægges bl.a. vægt på en eller flere følgende kvalifikationer: 

Du har indblik i digitale designværktøjer 
Du har et særligt øje for værdien i den visuelle identitet 
Du er nytænkende og har et godt blik for nye metoder til at skabe og formidle løsninger 
Du har kendskab til samfundsvidenskabelige analyser med fokus på kvantitative eller kvalitative data 
Du er exceptionel til tal og data, og evner at udfordre os i forhold til, hvordan de to ting kan generere ny viden for projektet og sektoren Du vil blive tilknyttet projektet generelt, og vil komme til at arbejde på tværs af flere teams. Du vil bl.a. understøtte projektets innovation- og teknologiteam, Finance & Risk-team samt projektets byggeteam. Dine arbejdsopgaver kan have meget forskellig karakter og du skal være klar til at gribe mange bolde. De konkrete arbejdsopgaver vil blive tilrettelagt efter din faglige baggrund og kvalifikationer. Fælles for stillingerne gælder, at du har nemt ved at håndtere pressede situationer, som hele tiden opstår i et projekt af de dimensioner, som vi arbejder med. Generelt er det afgørende, at du har mod og lyst til opgaven. At du kan løse de stillede opgaver med hjælp fra dygtige kollegaer. PROJEKTETProjekt- og innovationsorganisationen Nyt Hospital Nordsjælland er organiseret under Nordsjællands Hospital, hvor vi også har vores projektkontor. Vi er en dynamisk organisation på ca. 25 medarbejdere med forskellig faglig baggrund. Vi deler en fælles vision om, at den bedste løsning er skabt intelligent og ambitiøst. Nyt Hospital Nordsjælland skal stå færdig til indvielse i 2022 og afløser de tre hospitaler i Hillerød, Helsingør og Frederikssund, der nedlægges. Anlægsrammen er 4,5 mia. kr. Før dørene kan slås op til det nye hospital, har projektet været igennem en omfattende planlægningsopgave og står nu over for en intensiv byggeperiode. Centralt gennem hele processen vil projektorganisationen have ansvar for fremdrift, budget, udvikling, tidsplan mv. samt drive dialogen med samarbejdspartnere, interessenter og offentligheden. Projektet har et kompromisløst fokus på leverancer af høj kvalitet med en klar mission: Det nye Nordsjællands Hospital skal sætte nye standarder og være et referenceværk for måder at tænke hospital på gennem udsyn og innovative tilgange til teknologi, indretning og services. Hos Nyt Hospital Nordsjælland skal du derfor gøre dig umage – hele tiden og i alle sammenhænge. LØN OG ANSÆTTELSESVILKÅRLøn og ansættelsesforhold i henhold til gældende overenskomst for Region Hovedstaden. Vi opfordrer alle til at søge stillingerne - uanset etnicitet, køn og alder.Vil du vide mere om stillingen, kan du kontakte projektsekretær Anne Egede Hoyland på mobil +45 40316984 eller mail: anne.egede.hoyland@regionh.dk. Fra d. 4. april kan du også kontakte Rasmus Thomsen, PA / Hospital Initiative Advisor, på mail: rasmus.noerskov.thomsen@regionh.dk eller på mobil +45 29779153.Er det dig, vi søger, så skriv en ansøgning inkl. C.V. og uddannelsesfacts (vedlæg gerne uddannelsesbevis), og send den til os via linket hurtigst muligt og senest d. 8. april 2018 kl. 23:59. Vi planlægger at holde samtaler i uge 15-16. Ansættelse sker hurtigst muligt. Du bedes anføre i ansøgningen, hvilken stilling du søger. Læs meget mere om projektet her og besøg vores digitale platforme her: LinkedIn / Twitter / Web / Facebook ]