[Analytisk specialkonsulent til ledelsesinformation og strategisk rådgivning i et dynamisk universitetspolitisk miljø på Danmarks største universitet   Motiveres du af at udarbejde analyser og ledelsesinformation samt tilrettelægge og optimere processer i samarbejde med dygtige kollegaer? Har du god forretningsforståelse, er du god til at regne og forstå komplekse datasæt? Kan du være tovholder på processer, holde mange bolde i luften og rådgive den øverste ledelse? Så er du måske den kollega vi søger til at indgå som specialkonsulent i Team Strategi og Analyse i Ledelsessekretariatet på Det Juridiske Fakultet, Københavns Universitet.     Vi forestiller os, at du har mindst 5 års erfaring, gerne fra lignende stilling, og har lyst til at indgå i vores team i Ledelsessekretariatet, der varetager opgaver inden for strategi, analyse, projekt- og porteføljeledelse samt ledelsesbetjening.    Du har konkret erfaring med ledelsesinformation og analyse. Det vil være en fordel, at du har arbejdet på strategisk niveau, rådgivet en ledelse, har kendskab til projekt- og porteføljearbejde og er vant til at agere på tværs i en organisation med mange forskellige kollegaer.    Du vil komme til at arbejde tæt sammen med både ledelse, forskere og administrative medarbejdere på fakultetet.    Team Strategi og Analyse i Ledelsessekretariatet varetager en bred række opgaver på fakultetet. Du kan læse mere om os her http://jura.ku.dk/centre_enheder/ledelsessekretariatet/   Arbejdsopgaverne vil hovedsageligt bestå af:   At     være tovholder i business intelligence gruppen (tværgående arbejdsgruppe)  At     udvikle og udarbejde ledelsesinformation samt drift af porteføljen af data  At     tilrettelægge og optimere processer inden for strategi, forandringsledelse og     organisation  At     udarbejde forretningsnotater, rapporter mm.  Strategisk     rådgivning af direktion/ledelse  Ledelsesbetjening     af mødefora  Diverse     ad hoc opgaver, som kan forventes i et ledelsessekretariat    Vi forventer  At du har en relevant samfundsfaglig videregående uddannelse og gerne erfaring fra en forsknings- eller uddannelsesinstitution. Det er et krav, at du kan regne og har forståelse for både tal og mennesker i en kompleks politisk organisation.   Derudover lægger vi vægt på, at du:   er     proaktiv, imødekommende og initiativrig  har     gode samarbejdsevner, da alle dine opgaver skal løses i samarbejde med et team     og samtidig kan arbejde selvstændigt, struktureret og systematisk   har     mod på nye og ukendte opgaver, hvor det er dig, der skal være innovativ og     komme med oplæg til nye løsningsforslag  er     faglig skarp, har stærke analytiske kompetencer og gode formuleringsevner på     både dansk og engelsk  kan     skabe overblik over og analysere store data- og informationsmængder  er     udviklings- og løsningsorienteret med en åbenhed over for udfordringer og nye     opgaver    Vi tilbyder   Et     attraktivt, udviklende og alsidigt job med stor selvstændighed og afveksling i     opgaverne  Engagerede     kolleger, som vægter faglig sparring og samarbejde højt, og som har en     uhøjtidelig, åben og respektfuld omgangstone  Muligheden     for selv at sætte præg på dine arbejdsopgaver  Gode     faglige og personlige udviklingsmuligheder - såsom kurser og relevant videre-     og efteruddannelse   Godt     arbejdsmiljø i en uformel omgangstone med højt til loftet, hvor vi er sammen om     opgaveløsningen og hjælper hinanden   Løn- og ansættelsesforhold  Du ansættes som specialkonsulent. Ansættelse og aflønning sker i henhold til gældende overenskomst mellem Finansministeriet og AC. Der er mulighed for forhandling af tillæg afhængig af erfaring og kompetencer.   Stillingen er 37 timer ugentligt.     Tiltrædelse snarest muligt og senest 1. juni 2018.   Vi ønsker at afspejle det omgivne samfund og opfordrer alle uanset personlig baggrund, til at søge stillingen.   Yderligere oplysninger  Du kan få mere at vide om stillingen hos fakultetsdirektør Jan Nielsen, tlf.  30506469, mail: jan.nielsen@jur.ku.dk eller hos chefkonsulent og teamkoordinator i Team Strategi og Analyse Anne Mette Grüner tlf. 21849643, mail: anne.mette.gruner@jur.ku.dk     Ansøgning  Send ansøgning, cv samt dokumentation for uddannelse via Jobportalen (tryk på SØG STILLINGEN nederst i opslaget), så den er os i hænde senest den 15. april 2018.     Vi forventer at holde samtaler i uge 16 og 17.   Det Juridiske Fakultet er ét af seks fakulteter ved Københavns Universitet. Fakultetet har ansvar for forskning, undervisning og formidling på det retsvidenskabelige område. Forskningen foregår bl.a. i forskningscentre og forskningsgrupper med fokus på tematiske satsningsområder. Fakultetet omfatter ca. 95 videnskabelige medarbejdere, ca. 65 ph.d.-studerende samt ca. 70 administrative medarbejdere. Omkring 20 af de videnskabelige medarbejdere er ansat i kraft af eksterne bevillinger. Desuden er der ca. 400 deltidsansatte undervisere til varetagelse af en del af undervisningen ved den juridiske uddannelse, der omfatter ca. 4.500 studerende. Flere oplysninger kan læses på http://jura.ku.dk/  ]