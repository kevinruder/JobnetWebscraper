[Har du lyst til at arbejde med socialområdet i landets største kommune? Kunne du tænke dig at prøve kræfter med arbejdet i en politisk styret organisation? Så er stillingen som studentermedhjælper i Borgercenter Voksne måske noget for dig. Om Borgercenter VoksneBorgercenter Voksne er en del af Socialforvaltningen i Københavns Kommune og arbejder med drift og udvikling på området for psykiatri, udsatte voksne og misbrug. Staben består af tre stabsområder med 55 ansatte i alt. Vi arbejder først og fremmest for at støtte udviklingen af indsatsen til borgerne, men bringer også relevant viden fra praksis til beslutningstagere i kommunen. Om stillingenSom studentermedhjælper i denne stilling vil du blive en del af det stabsområde, som varetager opgaver indenfor økonomi og ledelsesinformation. Vi kan tilbyde en spændende arbejdsplads med et stærkt fagligt miljø og engagerede kolleger. Typiske arbejdsopgaver er 

kvalitetssikring af data fra fagsystemerne 
dataudtræk og bearbejdning af data i Excel og evt. SAS 
udarbejdelse af analyser og rapporter til ledelse og enheder 
skriftlig kommunikation til enhederne omkring data 
udarbejdelse af skriftlige vejledninger 
ad hoc-opgaver internt i Staben Vi forventer, at du: 

er i gang med en relevant akademisk uddannelse 
har interesse for at arbejde med tal og data 
har stor erfaring med brug af Excel 
har kendskab til statistiske programmer 
er systematisk og omhyggelig 
er selvstændig, initiativrig og samarbejdsorienteret 
er hurtig til at sætte dig ind i komplekse sammenhænge Løn- og ansættelsesforhold Ansættelsen finder sted i henhold til gældende aftaler om studerendes løn- og ansættelsesvilkår ved kontorarbejde. Arbejdstiden er på 10-15 timer om ugen. Tiltrædelse den 1. maj 2018 eller snarest muligt. Mere informationHar du spørgsmål til stillingen, så er du velkommen til at kontakte Finn Dybro Andersen på 2966 9738. Søg stillingen via nedenstående link senest torsdag den 5. april 2018 Ansættelsessamtaler forventes afholdt i uge 15. ]