[Vil du gøre en forskel for digitalisering af uddannelsessystemet i Danmark ved at bruge dine IT-kompetencer til at virkeliggøre ministerens, departementets og andres forretningskrav? Har du en it-uddannelse og masser af ambitioner? Så er det dig, vi søger.    Styrelsen for It og Læring (STIL) varetager it-udvikling, vedligehold og drift for hele Undervisningsministeriet. Vi er ambitiøse og har et mål om at være de bedste i staten til at skabe værdi ved hjælp af IT. I 2017 vandt vi én af digitaliseringspriserne og er nomineret igen i år.  Vi søger lige nu medarbejdere, der kan tage ansvaret for, at vores løsninger løbende udvikles og vedligeholdes i tråd med brugernes og forretningens behov. Du vil derfor få en hverdag, hvor du kravstiller, følger op på eksterne leverandører, tester, fejlfinder og er i daglig dialog med forretningen og brugerne.  Om stillingen  Du bliver en del af et engageret team på 7 dygtige medarbejdere i Center for Digitale Overgange og IT-styring, som arbejder med at digitalisere overgangen fra en uddannelse til en anden. Teamet har bl.a. ansvaret for Uddannelsesguiden (UG.dk) samt andre værktøjer, der hjælper den enkelte med overgangen fra én uddannelse til en anden. Teamet har også ansvaret for Ungedatabasen, der understøtter kommunernes opgave med at sikre, at alle unge er i uddannelse eller job.  Alle løsningerne står over for store forandringer som følge af politiske reformer og aftaler. Du kan derfor forvente en hverdag, hvor der både er fokus på store udviklingsopgaver og på stabil afvikling af de kørende løsninger.  Du vil blive en del af en organisation, der arbejder målrettet efter at professionalisere driften, vedligeholdelsen og udviklingen af systemerne. Via vores produkt- og projektmodel implementerer vi ITIL, gennemfører design sprints og arbejder agilt. Har du erfaringer med nye effektive metoder, lærer vi også gerne af dig.  Dine opgaver Dine opgaver vil primært være, at:       opbygge en stærk domæneviden om IT-løsningerne på undervisningsområdet       kravspecificere/behovsopgøre forretningens ønsker på en måde, så de afspejler kundernes og forretnings behov og gør det let for udviklingsleverandøren at udvikle løsningen.       samarbejde med vores udviklingsleverandør i udviklingsfasen, så de udvikler, det vi ønsker.       teste, at it-leverancerne lever op til krav og ønsker samt sikre, at der ikke er opstået fejl under processen.        indgå i løsningen af teamets driftsopgaver, herunder 2.-linje support og fejlsøgning på databaser (SQL) og integrationer (webservices).     Din profil  Det er et krav, at du har en relevant uddannelse inden for it, hvor du har fået indsigt i alle faserne i systemudvikling, fra behovsopgørelse over til test til ibrugtagning.  Vi opfordrer både erfarne og nyuddannede til at søge stillingen.  Det er en fordel, hvis du har arbejdet med et eller flere af opgavefelterne, herunder særligt hvis du har været involveret i test af integrationer og webservices samt foretaget databaseforespørgsler (SQL).  Du vil passe godt ind i teamet, hvis:       Du har gode samarbejdsevner og trives i samarbejde med mange interessenter omkring løsningen.        Du arbejder struktureret og har et særligt blik for detaljen.       Du tager initiativ og formår at bevare overblikket, også når der er korte deadlines.     Om os  Styrelsen for It og Læring er en styrelse i Undervisningsministeriet. Vores vision er, at vi skal være bedst i staten til at skabe værdi gennem it, digitalisering og data. Vi beskæftiger ca. 290 medarbejdere i København og Aarhus.  Du vil organisatorisk blive placeret i Center for Digitale Overgange og It-styring (København) i Afdelingen for Produkter og Projekter i Styrelsen for It og Læring.  STIL indgår i et partnerskab med Erhvervsstyrelsen og Digitaliseringsstyrelsen om at skabe de mest attraktive arbejdspladser for it-specialister i staten. Partnerskabet er under etablering, men vil betyde, at man som medarbejder kan sparre med ligesindede fra styrelserne i partnerskabet og på sigt også arbejde på opgaver i de andre styrelser inden for ens fagområde.  Læs mere om Styrelsen for It og Læring på www.stil.dk og mød en medarbejder.  Vi tilbyder Vi tilbyder et alsidigt og udfordrende job, hvor der er gode muligheder for faglig og personlig udvikling og selvstændigt ansvar. Vi har et godt kollegialt og stærkt tværfagligt miljø, og står klar til at byde dig indenfor.  Flere oplysninger Du er velkommen til at kontakte kontorchef Klaus Østergård Jensen på telefon 25 23 42 22 eller mail klaus.ostergaard.jensen@stil.dk eller teamkoordinator Mads Helweg Harpsøe på telefon 41 72 72 54 eller mail mads.helweg.harpsoe@stil.dk, hvis du har spørgsmål til stillingen.  Løn og ansættelse  Løn- og ansættelsesvilkår fastsættes i forhold til gældende overenskomst i staten med mulighed for forhandling af kvalifikationstillæg.   Stillingerne ønskes besat pr. 1. juni 2018 eller snarest muligt.   Arbejdsstedet er Styrelsen for It og Læring, Vester Voldgade 123, 1552 København V.  Ansøgning  Ansøgningsfristen er mandag d. 2/4-18. Ansøgningen skal indeholde dokumentation for uddannelse (eksamensbevis) og (eventuel) tidligere beskæftigelse.  Vi forventer at afholde samtaler i uge 15 og 16.  Hvis du går videre til 2. samtale, vil du blive bedt om at udfylde en DiSC-personprofil, der fortæller om dine adfærdspræferencer.  Du kan uploade din ansøgning indtil ansøgningsfristens udløb. Ansøgninger modtaget efter ansøgningsfristens udløb indgår ikke i den videre proces.   Læs mere om Styrelsen for It og Læring på www.stil.dk. Her kan du også møde en medarbejder og læse mere om vores rekrutteringsproces og arbejdsplads.    I Styrelsen for It og Læring ønsker vi en sammensætning af medarbejdere, der afspejler det omgivende samfund, og vi vurderer udelukkende ansøgere på baggrund af kvalifikationer og kompetencer.         ]