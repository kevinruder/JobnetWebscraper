[Teknisk indkøber 
Hos Zoetis Denmark bliver du en del af en markedsledende virksomhed, med alt hvad det indebærer af dygtige kollegaer, store frihedsgrader, meget høj faglighed – og gode muligheder for at præge din egen stilling.   
En innovativ Gazellevirksomhed i vækst Zoetis Denmark er specialister inden for det veterinære diagnostiske marked, hvor vi udvikler Point-of-Care instrumenter til brug i dyrlægeklinikker og på gårde. 
Zoetis Denmark blev udnævnt til Gazellevirksomhed i både 2015 og 2016 og er vokset fra 30 til 75 dedikerede medarbejdere siden august 2016.  
Et indblik i din nye hverdag hos os
Dine væsentligste opgaver bliver at disponere indkøb af materialer til produktionen – dels via tæt samarbejde med elektronikproducenter/partnere i Fjernøsten, og dels via indirekte indkøb, herunder support af R&D med indkøb af reagenser, og øvrige indkøbsaktiviteter. Vi står over for en snarlig USDA-godkendelse, som griber naturligt ind i vores indkøbsfunktion. Du skal identificere, auditere og godkende relevante leverandører, ligesom du skal udvikle arbejdsgange, KPI’er og udarbejde relevante SOP’er. Da vi er i proces med at implementere SAP, får du en vigtig rolle i at supportere dette, inkl. at vedligeholde relevante stamdata. Du vil desuden få ansvaret for håndtering af reklamationer over for leverandører. Stillingen kan medføre 10-20 rejsedage om året.  
Du sikrer effektiv sourcing For at fastholde vores fortsatte succes har vi brug for en dygtig sourcing specialist til indkøb af direkte og indirekte materialer, som samtidig udvikler indkøbsfunktionen, så den understøtter vores vækst, herunder implementering af SAP samt den planlagte USDA-godkendelse.  
Vi forestiller os, at du:
• Har en teknisk uddannelse som f.eks. maskiningeniør, produktionsteknolog/maskintekniker, maskinmester eller lignende
• Har erfaring med indkøb i Fjernøsten og med leverandør kontraktforhandlinger
• Har erfaring med ERP-system i en indkøbsfunktion – gerne SAP –  og generelt solide IT-færdigheder
• Trives i en mindre organisation og i et job med flere kasketter
• Har stærke forhandlings- og kommunikationsevner og en veludviklet forretningssans
• Kan bevare struktur og overblik i en omskiftelig hverdag
• Er udadvendt og kan arbejde sammen med mange faggrupper
• Har gode kommunikationsevner og behersker dansk og engelsk flydende i skrift og tale  
En stærk udviklingskultur med udtalt pionerånd
Du bliver en del af en meget udviklingsorienteret virksomhed, som blev startet af en håndfuld ildsjæle. Kulturen er kendetegnet af høj faglighed og professionalisme kombineret med et uhøjtideligt miljø med plads til at have det sjovt. Vi tilbyder løn efter kvalifikationer samt 10 % firmabetalt pension, sundhedsforsikring og frokostordning. Tiltrædelse hurtigst muligt – men vi venter naturligvis på den rigtige kandidat. Er det dig, vi søger?  
_________________________________________________________________________Zoetis Denmark er et datterselskab af Zoetis Inc., som er verdens største veterinærmedicinalvirksomhed med ca. 5 milliarder USD i omsætning og 9.000 medarbejdere på verdensplan. Vi har til huse i 5.000 m2 domicil i Farum tæt på motorvej og offentlig transport. Her har vi samlet både udvikling, produktion og administration.  ]