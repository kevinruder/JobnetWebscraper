[Har du interesse for komplekse analyser og problemstillinger? Vil du være med til at udvikle dataprodukter af høj kvalitet, der skaber værdi for sundhedspersonalet, ledere og andre medarbejdere i Region Midtjylland? Så er det dig, vi søger til BI-kontoret i Region Midtjylland.Vi arbejder i Region Midtjylland professionelt med Business Intelligence til understøttelse af det daglige arbejde for alle regionens medarbejdere. Vi arbejder med en bred vifte af dataområder og omsætter organisationens informationsbehov til færdige dataprodukter, der skaber indsigt og understøtter forandring.Du strukturerer og tilrettelægger dataDu kommer til at arbejde med systematisk tilrettelæggelse af data, som kræver indsigt i komplekse problemstillinger. Det er derfor vigtigt, at du har øje for detaljen og går analytisk til værks.Vi har et stort, alsidigt datavarehus med mange forskelligartede datakilder, og du kommer i konkrete projekter til at indlæse nye kilder og modellere dem klar til at understøtte forretningen i at løse nye problemstillinger. Du skal også arbejde med at omsætte de modellerede data til forståelig information, blandt andet gennem meningsfulde visualiseringer.Dine kompetencerDatabearbejdningsdelen foregår på en Microsoft-platform, og det er derfor en fordel at have erfaring med Microsoft SQL Server Management Studio og relaterede programmer. Til selve rapporteringen og visualiseringen af data bruger vi værktøjet Tableau.Vi forestiller os, at du har erfaring med  Teknisk bearbejdning af store datamængder Omsætning af kompleks data til letforståelig information  Derudover bør du kunne sætte flueben ud for så mange som muligt at følgende kompetencer:  Analytiske evner – kan hæve dig op over et vist abstraktionsniveau og anvende data i analyser, der giver ny viden Formidling og datavisualisering – har evnen til at omsætte de komplekse forhold i data til nem forståelig information Detaljeorienteret Arbejder systematisk og struktureret – du går systematisk til opgaven og formår at skabe struktur i komplekse problemstillinger Dataforståelse – kan se og forstå sammenhænge i komplekse strukturer  Er du interesseret? Har du spørgsmål til stillingen, er du velkommen til at kontakte områdeleder Jonas Bager-Elsborg på 2363 7866 eller jonas.datamand@rm.dk.Send din ansøgning senest den 23. marts 2018.Vi regner med at holde samtaler den 13. april 2018.Kan du lide dialog, dygtighed og dristighed? Det er værdierne hos osDu får en dagligdag med fuld fart og en stejl læringskurve. Engagerede, kompetente og hjælpsomme kollegaer og et spændende, udfordrende og udviklende job. Hos er der højt til loftet, fordi ambitionerne er skyhøje.Du bliver en del af It-afdelingens BI-kontor, BI-løsninger, med 21 dygtige medarbejdere. I BI-kontoret er vi i alt 29 medarbejdere, og vi er et kontor dedikeret til at sørge for, at organisationens beslutningstagere og øvrige medarbejdere har den rigtige viden på det rigtige tidspunkt.Vi tror på, at samarbejde på tværs og løbende efteruddannelse er med til at skabe et godt arbejdsklima, hvor vi lærer nyt og inspirerer hinanden. Derfor arbejder vi målrettet med strategisk kompetenceudvikling og tilbyder dig gode muligheder for personlig og faglig udvikling. Vi kan tilbyde et job med indhold ud over det sædvanlige.Mød vores senior projektleder Henrik og vores netværksspecialist Peter og hør dem fortælle, hvordan det er at arbejde i It.It til 36.000 brugere i ambulancer, på hospitaler, regionshuse og institutioner Region Midtjylland driver alle hospitalerne i Midtjylland, og vi har en af landets største it-afdelinger med omkring 430 medarbejdere. It-afdelingen servicerer regionens ca. 36.000 brugere, der rundt omkring på hospitaler, regionshuse, ambulancer og institutioner er afhængige af it. Dit engagement i jobbet har derfor stor betydning for rigtig mange mennesker.Du kan læse mere om It-afdelingen på www.it.rm.dk. Da Region Midtjylland løbende gennemfører besparelser og omorganiseringer, vil omplaceringsramte medarbejdere, der søger stillingen, have fortrinsret til samtale  
Denne jobannonce blev oprindeligt opslået på https://www.ofir.dk/
(Den originale annonce kan ses på: https://www.ofir.dk/showojob.aspx?ofirid=4cfaad0f)]