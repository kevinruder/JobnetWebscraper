[Moment søger for DB Cargo Danmark Scandinavia A/S en Business Controller. Ansættelsen er fast. Vi søger en profil, som er forretningsorienteret, har drive og høj faglighed.     Jobbet
Som Business Controller hos DB Cargo Danmark Scandinavia A/S vil du blive en del af et team på 2 øvrige Business Controllere. I skal sammen være et stærkt team, der dagligt supporterer den øvrige virksomhed og du vil referere direkte til Finance Manageren.
Du vil få mulighed for præge virksomheden og ikke mindst tage ansvar for nye processer og værktøjer. Derudover er virksomheden passioneret og en af deres målsætninger er at være de mest effektive og konkurrencedygtige inden for deres fagområde. Vi søger derfor en kandidat, der har et stærkt drive og en høj faglighed, der vil være med til at løfte denne opgave.
For at få succes i jobbet er det blandt andet vigtigt, at du formår at analysere og løse komplekse problemstillinger samtidigt med, at du kan videreformidle data forståeligt til modtageren.
Dine ansvarsområder og daglige opgaver vil blandt andet være følgende:

Udarbejdelse af analyser og rapporter til direktionen
Forberede præsentationer til brug for ledelsen og øvrige stakeholders
Planlægning- og procesoptimering, bl.a. worksheets
Sparring med organisationen omkring forbedringer og procesoptimering
Kostprisberegner i tæt samarbejde med salgsafdelingen
Kvartalsvis forecast
Udarbejdelse af månedsrapportering – både til internt brug og i forhold til moderselskabet i Tyskland
Supportere budget – og midterm planlægningsprocesser

I januar 2018 fik virksomheden implementeret SAP R3/K som nyt ERP-system, hvorfor erfaring med dette system vil være en fordel. Derudover forventes det at du er en rutineret bruger af Excel (med makroer) og PowerPoint.
Din profil
Vi søger dig, som af natur formår at udvise engagement, drive og ikke mindst tør løbe med de bolde, som bliver kastet din vej. Du brænder for dit fag og drives af at opnå et indgående kendskab til den forretning, du er en del af. Du ved hvor vigtigt kendskabet til virksomhedens struktur og faldgruber er, og du vægter derfor at være synlig i forretningen og husker nysgerrigheden i forhold til dine kollegaers fagområde.
Det er vigtigt for os, at du som menneske evner at omgås dine kollegaer med respekt, men også med humor og skulderklap. I Financeafdelingen vil du blive mødt af en uformel omgangstone. Teamet, du bliver en del af, bærer præg af høj faglighed, samarbejde og kvalitetsbevidsthed.
Fagligt set er det vigtigt for os, at du har erfaring fra en lignende rolle, og du derigennem har en god forståelse af business controlling. Din uddannelsesmæssige baggrund kan eksempelvis være en Cand. Merc., Cand. Oecon., en HD eller lignende. For os er det ikke afgørende, at du har en revisionsbaggrund, vi vægter derimod i højere grad, at du kan dokumentere en god forretningsforståelse. Du er vant til at agere sparringspartner for dine kollegaer, men ligeledes overfor virksomhedens ledelse.
Har du erfaring med IFRS, er det et plus, men ikke et krav – dog ser vi gerne, at du har arbejdet med lokal GAAP. Det er et krav, at du kan tale og skrive dansk og engelsk. Derudover kan kendskab til tysk være en fordel.
Du kan beskrive dig selv som en kandidat med:

Gode kommunikations- og formidlingsevner
Empati og gode sociale kompetencer
Detalje – og kvalitetsfokus
Et højt drive og lyst til at lære og udvikle forretningen
Engagement og proaktivitet
Struktur og en løsningsorienteret arbejdsstil

Derudover er du en teamplayer, som både formår at løse opgaver selvstændigt og i samarbejde med dine kolleger. Du har en god interkulturel forståelse og ville kunne trives i en virksomhed, hvor de tyske rammer fra Deutsche Bahn, til tider kan udfordre den danske arbejdsstil. Slutteligt vægter vi, at du er pålidelig og ikke mindst grundig.
Hvis du også kan nikke genkendende til nedenstående kvalifikationer, hører vi gerne fra dig.
Arbejdstid og løn
Man ansættes på fastmånedsløn dog med flekstid. Det betyder, at du løbende skal afspadsere dine evt. overarbejdstimer indenfor samme kvartal.
Lønnen afstemmes ud fra dine kvalifikationer.  ]