[Moment søger en Sales Controller til pris- og kundeadministration til Price Management afdelingen hos MultiLine. Opstart er hurtigst muligt og stillingen er fast.  
Jobbet
Er du forretningsorienteret og kan lide at arbejde med tal, data og systemer, så har vi måske jobbet til dig.
Du bliver en del af et velfungerende team, hvor humøret vægtes højt og et godt grin er naturligt i løbet af dagen.
Din arbejdsdag bliver præget af en bred kontaktflade og sparring med salg, logistik og indkøbsafdelingen. Her vil du være en nøgleperson, hvor du er ansvarlig for at sikre, at systemerne er opdateret med rette data.
Du skal anvende dit gode forretningsperspektiv til at udvikle prisstrukturer og spotte, hvor der kan optimeres på salget. Derfor får du brug for dine kompetencer indenfor analyse af data, så der kan træffes beslutninger på de rette grundlag.
Dine opgaver vil blandt andet omfatte følgende:

Udvikling og vedligehold af prisopsætninger (prisstrukturer)
Support til salgsorganisationen med pris- og kundedata
Gennemførelse af prisreguleringer
Oprettelse, vedligehold og kontrol af kundestamdata
Rentabilitets-, pris- og kundeanalyser

MultiLine er én af branchens førende virksomheder, med en stærk virksomhedskultur, der har styr på interne processer og et veltilrettelagt Onboarding program. Du kan derfor forvente at blive taget godt imod af dine 15 engagerede kollegaer. Formår du at byde ind og bidrage til den forretningsmæssige udvikling, vil der også være gode udviklingsmuligheder for dig.
Din profil
Du er struktureret, grundig og formår selvstændigt at eksekvere på opgaverne. Med dit positive humør og gode samarbejdsevner er du en person, der hurtigt falder til og lærer arbejdsprocesser og kultur at kende. Det er en fordel, hvis du har erfaring fra salgsadministration, salgs-controlling, data management eller uddannelse indenfor administration, økonomi eller it.
Den rette kandidat kan bekræfte følgende:

God forretningsforståelse og lyst til at påvirke den forretningsmæssige udvikling
Erfaring med ERP-systemer og superbruger i Excel
Gode dansk- og engelskkundskaber i såvel skrift som tale
Kvalitetsbevidst og detaljeorienteret
Analytisk velfunderet og administrativ stærk

Arbejdstid og løn
Arbejdspladsen har åbent fra kl. 06.00-23.00. Selve arbejdstiden er fleksibelt placeret mandag til fredag indenfor almindelig kontortid. Der gives en attraktiv lønpakke inkl. pensionsordning og sundhedsforsikring.
Proces
Moment varetager hele processen, og har du spørgsmål til stillingen, så skriv gerne til finance@moment.dk. Da vi ønsker at få den rette person ansat hurtigst muligt, vil vi løbende tage kontakt til relevante kandidater. Som ansøger kan du derfor forvente en hurtig proces, hvor samtaler og opstart vil ske indenfor kort tid. ]