[Er du en glad og erfaren Handicaphjælper?
Vi søger en handicaphjælper med et stort medmenneskeligt overskud samt en fleksibel hverdag.
Vi skal finde en hjælper, som kan tage over efter en sød kvindelig studerende, som har taget ca 1-2 vagter pr. mdr. Men hun er nu færdig med sit studie, og hun skal nu videre med sin karriere. Derfor vil vi gerne i kontakt med dig :-)
Så kan du tage én måske to vagter pr. mdr. af 25 timer pr gang hvor af mindst en af vagterne bliver om lørdagen?
Om dig:
Du er glad, stabil, psykisk stærk, professionel og har en god fysik.
Du har minimum erfaring med FORFLYTNING via loftlift, resten kan vi lære dig. Dernæst er det blot personligheden som tæller, at du har den rette indstilling til borgeren og jobbet.
Derudover skal du have en hverdag, hvor du nu og da kan sige ja til en ekstravagt eller en vikarvagt af 12 eller 25 timers varighed hos borgeren - både i hverdagene og weekenderne.
Du kan fremvise en straffeattest (straffeattest skal forevises ved ansættelse).
Arbejdstiden og sted:
Længden af vagterne er typisk på 25 timer. Det kan både være hverdage eller weekender.
Det er hos en mandlige borgere med sclerose. Borgeren har løbende behov for hjælp i løbet af dagen og har flere hjælpemidler.
Ansættelsesforhold: 
Du bliver ansat gennem De PersonligeHjælpere ApS men arbejder i borgerens private hjem. Du kan læse mere om De Personlige Hjælpere ApS på vores hjemmeside: http://www.depersonligehjaelpere.dk
Interesseret?
Gå ind på vores hjemmeside og opret dig i vores cv database. Skriv at det er annonce nummer: J2x25t
I bunden af skemaet er der mulighed for at skrive lidt ekstra om dig selv eller du kan vedhæfte en ansøgning.
Vi behandler naturligvis din henvendelse fortroligt.        ]