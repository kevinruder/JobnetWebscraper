[Sønderborg Kommune søger tre arabisktalende tolke med ansættelse pr. 1. juni 2018.                       Der er tale om tre faste stillinger på 37 timer om ugen. Stillingerne kan også søges af fleksjobvisiterede kandidater.   Du vil blive ansat i forvaltningen Job og Velfærd i Integrationscentret og skal levere tolkebistand til beskæftigelsesområdet, børn- og skoleområdet samt social- og sundhedsområdet i Sønderborg Kommune.    Arbejdsopgaverne består af mundtlig tolkning, som primært vil foregå som videotolkning. Dertil kan forekomme telefon- og fremmødetolkning samt skriftlige tolkeopgaver.  I Sønderborg Kommune lægger vi vægt på at levere professionel tolkebistand af høj kvalitet. Udlændinge, som endnu ikke taler og forstår tilstrækkelig dansk skal opleve, at samtalen oversættes korrekt og efter tolkeetiske retningslinjer.    Vi lægger vægt på, at du 

behersker det arabiske og danske sprog på et højt niveau både mundtligt og skriftligt 
har en relevant uddannelsesmæssig baggrund indenfor sprog og kultur 
har erfaring med tolkning, gerne i form af uddannelse eller kurser 
har et godt kendskab til det danske samfund og kultur 
har et godt kendskab til de kommunale forvaltninger i Sønderborg  
har et godt og bredt kendskab til den kommunale terminologi 
har erfaring med at arbejde med IT-systemer og udstyr samt dataregistrering 
er ansvarlig, professionel og kvalitetsbevidst  
vil og kan bidrage til en forsat udvikling af tolkebistanden i Sønderborg Kommune    Vi tilbyder En spændende stilling, hvor du får mulighed for at sætte kvalitet og professionalisme i højsæde. Udover at levere tolkebistand, vil du få mulighed for at spille en rolle i en fortsat udvikling af tolkebistanden i Sønderborg Kommune.    Du vil endvidere få en organisatorisk tilknytning til Integrationscentret, som arbejder med nyankomne flygtninge og familiesammenførte i den 5-årige integrationsperiode. Dine nærmeste kollegaer vil således være medarbejdere, som har stor erfaring med at anvende tolkebistand og som har et tæt samarbejde med kommunens øvrige forvaltninger.   Løn- og ansættelsesvilkår Stillingen besættes efter gældende overenskomst og løn forhandles med den forhandlingsberettigede organisation   Yderligere oplysninger Yderligere oplysninger om stillingen kan fås ved henvendelse til Michael Hansen på tlf. 27900370 eller på mail mcnn@sonderborg.dk   Ansøgningen sendes elektronisk senest 10. april 2018. Ansættelsessamtaler forventes afholdt den 16. april 2018. Som led i ansættelsessamtalen vil der indgå en test af dine tolkekompetencer.  Vi opfordrer alle kvalificerede ansøgere til at søge, uanset køn, alder, race, religion eller etnisk baggrund.   Denne jobannonce blev oprindeligt opslået på https://www.ofir.dk/ (Den originale annonce kan ses på: https://www.ofir.dk/showojob.aspx?ofirid=0d723663)]