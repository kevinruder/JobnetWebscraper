[Har du lyst til at udvikle og modernisere den offentlige sektor? Vil du være med til at implementere grunddataprogrammet, som har betydning for hele den digitale forvaltning? Så har vi jobbet til dig.     Om stillingen Regeringen, KL og Danske Regioner indgik i 2012 en aftale om grunddataprogrammet, som Kontor for Grunddata driver. Vi fungerer som et tværgående Program Management Office for programmet i samarbejde med en række offentlige myndigheder. Vi har allerede nået flere vigtige resultater og planlægger at gå i drift løbende fra maj 2018 til maj 2019. Vi har stort fokus på at overholde tidsplanen, sikre en god overgang for anvenderne og den fremtidige udvikling af grunddata.    Du bliver en del af holdet i Kontor for grunddata, som består af otte engagerede medarbejdere med forskellig baggrund. Hos os vil du få indsigt i et meget stort program med betydelig rækkevidde og stor politisk bevågenhed. Du vil desuden kunne opnå erfaring med programstyring, forhandling, udviklings- og policyarbejde.   Vi har brug for dig til at:   deltage i kontorets projekter om     implementering og forandringsledelse af           grunddataprogrammet (du kan eventuelt     få projektlederansvar)   hjælpe med at risikostyre og     følge op på leverancer og milepæle  koordinere programarbejdet med     statslige myndigheder, KL og Danske Regioner, herunder           indhente og kvalificere     faglige bidrag og deltage i forhandlinger   arbejde med programmets business     case  udarbejde analyser om at     videreudvikle grunddataområdet     Om dig  Du har formentlig nogle års erfaring fra staten, kommuner eller regioner med uddannelse på kandidatniveau. Men er du nyuddannet, dedikeret og dygtig, kan du også komme i betragtning.   Vi lægger vægt på, at du:    kan formulere dig klart, præcist     og korrekt   har gode analytiske evner og kan     lide at arbejde med tal  har en god fornemmelse for, hvad     der rører sig politisk  kan gå i konstruktiv dialog med     interessenter og nå frem til beslutninger  arbejder grundigt og selvstændigt     og ikke slipper opgaven, før den er løst  har lyst til at arbejde med     opgaver, der både har tekniske, administrative og politiske elementer.   Om os  I Digitaliseringsstyrelsen er vi ca. 240 ansatte, der hver dag går på arbejde for at gøre en forskel for den enkelte dansker. Vi har et internt mål om at blive Danmarks bedste styrelse i den betydning, at vi fagligt sætter barren højt og har et klart fokus på din kompetence- og karriereudvikling.    Du kan læse mere om os og vores arbejde på www.digst.dk og www.grunddata.dk.      Ansættelsesvilkår  Du bliver ansat efter gældende overenskomst for akademikere i staten med mulighed for individuel forhandling alt efter kvalifikationer.   Flere oplysninger  Hvis du vil vide mere om stillingen, er du velkommen til at kontakte din kommende kontorchef, Per Gade, tlf. 61 96 85 45.    Ansøgning  Send din ansøgning med CV, eksamenspapirer og relevante bilag via vores rekrutteringssystem senest 4. april 2018.  Vi forventer at holde samtaler i uge 15 og 16. Grundet den varslede konflikt i staten, tages der dog forbehold for ændringer i den planlagte rekrutteringsproces, herunder ansættelsesdato.    Digitaliseringsstyrelsen opfordrer alle interesserede uanset alder, køn, religion eller etnisk tilhørsforhold til at søge stillingen.   ]