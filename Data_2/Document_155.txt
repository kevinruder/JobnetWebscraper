[Har du flair for og lyst til at arbejde med analyse og data, særligt på SU- og uddannelsesområdet, der kan understøtte politikudviklingen og styrke styrelsens arbejde? Så er du måske vores nye kollega.    Vi skaber fundamentet for fremtiden  Viden er det, vi skal leve af i fremtiden. I Uddannelses- og Forskningsministeriet arbejder vi derfor for høj vækst og ny indsigt gennem fremragende uddannelse og forskning. Vi skaber et solidt fundament for de videregående uddannelser og forskningen i Danmark, så nye idéer kan spire og skabe vækst.   Udvikling af SU- og uddannelsesområdet gennem databaserede analyser  I Styrelsen for Institutioner og Uddannelsesstøtte ønsker vi at styrke arbejdet med databaserede analyser. Vi søger derfor to dygtige økonomer eller lignende, herunder en erfaren konsulent, som skal bidrage til dette arbejde inden for styrelsens forretningsområder.    Du vil fra dag ét bidrage til at udvikle styrelsens analyseindsats og være en del af ministeriets faglige miljøer. Du vil derfor arbejde tæt sammen med de relevante kontorer og analyseenheder på tværs af ministeriet, hvilket også indbefatter vores departement og Styrelsen for Forskning og Uddannelse.    Du skal i første omgang primært arbejde med analyser inden for SU-området, men vil på sigt også beskæftige dig med data og analyse i forhold til styrelsens institutionsrettede og bevillingsmæssige opgaver. Dine analyser kan blandt andet også indgå i ministeriets årlige uddannelses- og forskningspolitiske redegørelse.   Du vil blive tilknyttet Direktionssekretariatet og dermed være tæt på direktionen, som er stærkt optaget af, at arbejdet kommer godt fra start, og prioriterer de opgaver, du skal løse. Du vil derfor få en vigtig facilitatorrolle i forhold til at understøtte styrelsens tværgående arbejde med databaserede analyser, herunder understøtte datatilgængelighed samt formidling.   Er du vores nye kollega?  Du har en relevant akademisk uddannelse, for eksempel cand.polit., cand.oecon., cand.scient.pol. eller lignende, og erfaring på data- og analyseområdet. Vi ønsker, at de to profiler fungerer som et stærkt team, der understøtter og supplerer hinanden.    Vi forventer, at du:   Har analytisk og kritisk sans samt udpræget     flair for talbehandling  Stærke kompetencer inden for statistiske metoder     og registerbaserede analyser gennem anvendelse af SAS, STATA el. lign.  Kan arbejde løsningsorienteret og selvstændigt   Er engageret og har lyst til at præge     udviklingen på området   Har stærke formidlingsevner, såvel skriftligt     som mundtligt  Har politisk tæft og kompetence til at folde     dine analytiske evner ud i beslutningsstøttende analyser i forhold til et     politisk system  Er god til at skabe relationer og løse opgaver i     samarbejde med andre.    En ambitiøs og social arbejdsplads    Du bliver en del af en ambitiøs arbejdsplads med dedikerede og fagligt stærke kollegaer, hvor vi prioriterer et godt samarbejde og arbejdsglæde i hverdagen. Vi mener nemlig, at en god kultur, med dialog og samarbejde er forudsætningen for, at vi lykkes. Derfor er her plads til grin i den travle hverdag. Samtidig får du gode udviklingsmuligheder og stor fleksibilitet, så du kan balancere faglige ambitioner og privatliv.    Løn og ansættelsesvilkår   Du ansættes i Uddannelses- og Forskningsministeriets koncern efter overenskomst mellem Finansministeriet og relevant organisation. Der er mulighed for at forhandle tillæg, der matcher dine kvalifikationer.    Har du spørgsmål til stillingen, er du velkommen til at kontakte kontorchef for Direktionssekretariatet Jimmy Bruun Felthaus på telefonnummer 7231 8555 eller på e-mail jbf@ufm.dk.      Søg stillingen  Klik på knappen ”søg stillingen” eller søg via vores hjemmeside www.ufm.dk/job-i-ministeriet. Vi skal have din ansøgning senest mandag 16. april 2018 kl. 12.00.     Vi forventer at holde to samtalerunder. Første samtalerunde afholdes den 19. og 20. april 2018 og anden samtalerunde den 23. og 24. april 2018. I forbindelse med 1. samtalerunde vil der indgå en faglig test, og ved 2. samtalerunde vil der indgå en personlighedstest.     Ligestilling i alle dens aspekter er vigtig. Derfor opfordres alle interesserede uanset etnisk tilhørsforhold, religion, køn, alder og lign. til at søge stillingen. Uddannelses- og Forskningsministeriet er medlem af foreningen Nydansker.   Om Styrelsen for Institutioner og Uddannelsesstøtte   I Styrelsen for Institutioner og Uddannelsesstøtte har vi ansvaret for dialog, rådgivning og tilsyn med de institutioner, der ligger under ministeriet. Derudover har vi blandt andet ansvaret for Statens Uddannelsesstøtte, udbetaling af tilskud og bevillinger til institutioner og forskere samt udvikling og drift af studieadministrative it-systemer. Vi arbejder tæt sammen med resten af Uddannelses- og Forskningsministeriet, og vi bringer vores viden og indsigt i anvendelse i forhold til politik­udvikling, analyser og ministerbetjening. Et godt samarbejde internt og eksternt er afgørende for, at vi løbende kan udvikle området og skabe de bedste rammer for videregående uddannelser, forskning og innovation i Danmark. Vores mål er at levere rådgivning og service af høj kvalitet samt at skabe værdi ved at løse vores opgaver effektivt og i dialog med de relevante aktører. ]