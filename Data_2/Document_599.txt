[KIKKENBORGS DATASERVICE ApS søger en engageret IT-Supporter med flair for kundeservice og salg
Vi søger snarest muligt en dygtig og engageret IT supporter, der brænder for IT-support og kundeservice samt har forståelse for vigtigheden af at være firmaets ansigt udadtil. Dine opgaver bliver at yde bred ITsupport til både store og små virksomheder samt private. Opgaverne spænder vidt fra printersupport hos private til netværksmigrering og serverleveringer.Du vil med tiden også blive inddraget i implementering af nye IT-løsninger samt vedligeholdelse og udvikling af vores hostingcenter og netværk.
Om os: Vi er et lille konsulentfirma i en stærk udvikling, vi har til huse i Holsted men har kunder i hele Danmark. Vi har eget hostingcenter hvor vi tilbyder stort set alle former for hosting. Vi er fiberudbyder og er i fuld gang med udrulning af fiber i lokalområdet.
Personlige og faglige kvalifikationer:
Vi leder efter en medarbejder, der kan arbejde selvstændig og tage initiativ til at løse opgaverne effektivt og med kvalitet i højsædet.Du skal kunne bevare overblikket i kaotiske situationer.Det er vigtigt du trives i et aktivt og travlt miljø og formår at holde mange bolde i luften samt at kunne omstille dig lynhurtigt til opgaverne.Du er kvalitetsbevidst og du kan kommunikere med kunderne på deres niveau.Du ser dig selv som stabil og fleksibel.
Det er et krav at du har kørekort.
 
Ansøgningen: Du er velkommen til at kontakte Sabine Kikkenborg på mail sm@kbds.dk såfremt der ønskes yderligere oplysninger omkring stillingen. Dit CV og din ansøgning skal sendes via mail til sm@kbds.dk – vi holder løbende samtaler, og ansætter den rette når denne findes.]