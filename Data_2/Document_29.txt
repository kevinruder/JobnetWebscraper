[København, Rigspolitiet, Koncern HR
Vil du arbejde med ledelsesunderstøttelse gennem analyse og formidling af data på en dynamisk arbejdsplads i fortsat udvikling? Du får et job, der kræver selvstændighed, helhedsforståelse og flair for at navigere i en politisk styret organisation, hvor opgaver med kort varsel stiller krav til dine kompetencer.Varieret hverdag med fokus på ledelsesunderstøttelseDu får en central rolle i at understøtte ledelsen i Koncern HR til en bedre anvendelse af vores mange HR-data. Du understøtter Koncern HR’s opgaveløsning ved at analysere, formidle og anvende data. Analyserne anvendes bl.a. til ledelsesrapportering, besvarelse af folketingsspørgsmål, optimering af processer samt til at træffe beslutninger ud fra. Du har et tæt samarbejde med organisationens ledere, som du rådgiver og sparrer med, ligesom du bibringer dem viden om, hvordan de kan anvende og formidle data i udvikling og drift. Du får mulighed for at sætte dit personlige præg på udviklingen af dataanvendelse i Rigspolitiets HR. Du er en del af et lille gruppe på tre personer, hvis kerneopgave i dag er at indsamle, udtrække, udarbejde HR-analyser og HR-nøgletal til ledelsen. Du arbejder med at identificere sammenhænge og er proaktiv i forhold til at tænke, hvordan HR-data kan anvendes på nye og anderledes måder til at understøtte forretningen. Du skal være med til at opdyrke og åbne ledernes øjne for, hvordan man kan bruge data på forskellige måder. I hverdagen bidrager du både til større projekter og ad hoc til forskellige opgaver – til tider med korte deadlines. Du formidler tal på en professionel, overskuelig og pædagogisk måde i eksempelvis notater, beslutningsoplæg, præsentationer og rapporter på HR-området. Dermed er du med til at give ledelsen det bedste fundament for at prioritere og træffe kvalificerede beslutninger. Du bliver en del af HR Forhandling, der er en sektion på i alt ca. 12 medarbejdere, der i hovedtræk beskæftiger sig med ansættelsesvilkår for ansatte i politiet samt fungerer som ledelsesstøtte i bred forstand for Koncerns HR’s ledelse. Kulturen er præget af en uformel omgangstone, faglig sparring, videndeling og godt samarbejde i en travl og ofte uforudsigelig hverdag, hvorfor det er afgørende, at du ser dig som en del af teamet og ønsker at bidrage, hvor der er behov. Du trives med at arbejde i en organisation, der har stor politisk bevågenhed, og du er god til at sætte dig ind i og forstå de komplekse sammenhænge, som er en præmis for vores arbejde. Ambitiøs akademiker med analytisk sans og stærke datakompetencerDu har en akademisk uddannelsesbaggrund som eksempelvis cand.scient.pol., cand.polit., cand.oecon., cand.merc. eller lignende. Det vigtigste er ikke din uddannelsesmæssige retning, men at din analytiske sans, talforståelse og formidlingsevner er veludviklede, og at du har en god samfundsvidenskabelig grundforståelse. Vi forestiller os, at du har nogle års relevant erfaring med databehandling, -formidling og -analyse fx fra en større, offentlig organisation.Du har et godt kendskab til Microsoft Office – især Excel, og det vægter positivt, hvis du har erfaring med Think-cell samt statistikværktøjer. Du mestrer at udtrække det væsentlige fra større datasæt samt at udarbejde og formidle let tilgængelige analyser på baggrund heraf. Derudover behersker du Power Point, forstår at argumentere i tal og formår at formidle komplekse budskaber korrekt og præcist til forskellige modtagergrupper. Desuden har du et skarpt blik for at anvende visuelle virkemidler i din formidling. Du har en metodisk og struktureret tilgang til dit arbejde. Det er naturligt for dig at tage ansvar, og du arbejder effektivt med fokus og overblik i tæt samarbejde med ledere og medarbejdere på tværs af organisatoriske niveauer. Du er fagligt velfunderet, og din stærke evne til at tænke i helheder og se sammenhænge på tværs gør, at du formår at sætte dig ind i organisationens behov og proaktivt ser de optimeringspotentialer, der er i forhold til udvikling af HR-ledelsesinformation, nøgletal mv. Du er hurtig til at sætte dig ind i nye områder, og du arbejder løsningsorienteret for at få tingene til at lykkes inden for de givne rammer. Du har en veludviklet situationsfornemmelse og forstår vigtigheden af fortrolig materialehåndtering, hvorfor du smidigt navigerer i en kompleks og politisk styret organisation.
Løn- og ansættelsesvilkår Du bliver ansat på overenskomstvilkår i henhold til de til enhver tid gældende aftaler mellem Finansministeriet og Akademikernes Centralorganisation. Du bliver indplaceret som fuldmægtig, specialkonsulent eller chefkonsulent på baggrund af dine kvalifikationer.Dit arbejdssted bliver Rigspolitiet med adresse på Polititorvet 14, 1780 København V.Det er en forudsætning for ansættelse, at du kan blive sikkerhedsgodkendt, ligesom du skal kunne opretholde sikkerhedsgodkendelsen gennem hele din ansættelse.
Kontakt og ansøgning Hvis du har spørgsmål, er du velkommen til at kontakte sektionsleder Birgitte Wenck von Wenckheim på 25 16 09 83. Du kan finde generel information om politiet på http://www.politi.dk og om politiet som arbejdsplads på http://www.politi.dk.Når du søger en stilling i politiet, opretter du samtidig en profil i vores rekrutteringssystem. Hvis du søger flere jobs i politiet, skal du lægge en ansøgning og et CV ind i systemet pr. ansøgt job. Du skal derfor ikke slette tidligere dokumenter, hvis du søger endnu et job. Det er først, hvis du har fået afslag på en søgt stilling, at du kan slette dokumenterne knyttet dertil. Vi anbefaler, at du navngiver dine dokumenter, så det fremgår, hvilket job du søger. Foruden ansøgning og CV, bedes du uploade dit eksamensbevis. Du skal uploade alle dokumenter i pdf-format.Vi forventer at afholde 1. samtaler onsdag den 27. juni 2018.Vi opfordrer alle kvalificerede til at søge uanset køn, alder, race, religion eller etnisk baggrund.
 
Koncern HRVi formulerer HR-strategier og koordinerer og understøtter HR-arbejdet i politikredsene. Koncern HR har ansvaret for rekruttering til hele politiet, for uddannelse af fremtidens politistyrke og for efter-, videre- og lederuddannelse af politiets cirka 15.000 ansatte. Desuden løser vi en række HR-opgaver inden for administration, personaleudvikling, løn og personalejura.Ledelsesmæssigt har vi fokus på at udvikle alle ansatte, både professionelt og menneskeligt. Vi samarbejder på tværs af organisationen om at løfte kvaliteten og understøtte politiets kerneopgaver. Høje ambitioner og fælles mål om integritet og transparens er kernen i vort arbejde. Vores daglige sparring er en forudsætning for, at vi skaber gode løsninger, der fungerer i dag og er forberedt på i morgen. Rigspolitiet er politiets øverste myndighed og har det overordnede ansvar for Danmarks 12 politikredse, politiet i Grønland og politiet på Færøerne. Rigspolitiet sætter retningen og udarbejder overordnede strategier for hele politiet i tæt samarbejde med politikredsene]