[Sabbatår – Arbejd når du vil
Står du og mangler et job som er let at kombinere med andet job og andre divese forpligtelser på dine præmisser? Finder du det samtidigt interessant at være en del af landets måske bedste interviewerafdeling – så har vi måske lige jobbet for dig.
Jobbet
Hos Norstat arbejder vi altid hårdt på at skabe viden for vores samarbejdspartnere. Som interviewer vil du være helt central i denne proces da det vil være dig som igennem telefoninterviews vil være i kontakt med alle dele af den danske befolkning. Vi ringer til privatpersoner såvel som virksomheder.
Vores undersøgelser varierer rigtig meget og kan være alt lige fra politiske analyser til projekter af en mere kommerciel karakter. Fælles for dem alle er vi altid har et knivskarpt fokus på kvalitet samt at salg aldrig indgår.
Her hos os vil du blive en del af et ungt og uformelt miljø hvor vi brænder for at indsamle så præcise data som overhovedet muligt alt imens vi hele tiden presser hinanden til at blive bedre til det vi gør. Vi brænder for kommunikation og kunsten at kommunikere med alle typer af mennesker.
Arbejdstid
Du har ikke faste dage hvor du skal møde. Du skriver dig derimod selv op til vagt de dage hvor det passer dig – det eneste vi forventer er at du booker dig på minimum 2 vagter om ugen.
De fleste af vores medarbejdere bruger jobbet som supplement til enten studie eller andet arbejde hvilken fungerer netop grundet vores meget fleksible vagtplanlægning. Andre er her mere eller mindre ”fuldtid” hvilket i de fleste periode også er muligt.
Vi søger primært medarbejdere der kan arbejde i hverdagene om dagen (kl. 09.00 - 15.45) men der er også mulighed for at tage vagter om aftenen (kl 16.00-21.00) samt i weekenderne både lørdag og søndag (kl. 11.00-17.00).
Din Profil
Hvad enten du ser jobbet som et fuldtidsjob eller som supplement til dine studier, så forestiller vi os at du deler vores passion for kommunikation og trangen til hele tiden at blive bedre. Det gør ikke den store forskel om du har erfaring fra lignende jobs eller ej, for er du den rette profil så sørger vi for at du hurtigst muligt er klædt godt på til opgaven.
Vil du derudover beskrive dig selv som en type der stræber efter hele tiden at udvikle dig og blive bedre, så er du sikkert lige præcis den type vi leder efter.
Løn
Lønnen er primært fast og stiger med ancienniteten – vi har derudover en mindre bonusordning der ikke udgør mere end 10-15% af den samlede lønpakke.
Ansøgning
Jobbet søges ved skriftlig henvendelse via e-mail: odense@norstat.dk Hvis du har spørgsmål angående jobbet er du velkommen til at kontakte os på tlf.: 27 77 20 62 på hverdage imellem kl. 16.00 - 21.00 og i weekenderne imellem 12.00 – 17.00.
Jobsamtale
Vi afholder jobsamtaler løbende, gruppesamtaler kan forekomme.
Ansættelse
Ansættelse hurtigst muligt
Om Norstat
Norstat er Europas førende leverandører af dataindsamling til professionelle brugere af markedsanalyse. I 2014 havde Norstat-koncernen en omsætning på over 270 millioner norske kroner. Vi er en specialiseret dataindsamler, som tilbyder data- og informationsindsamling af høj kvalitet, til konkurrencedygtige priser, til professionelle brugere og leverandører af markedsanalyser.
Norstat gennemfører mere end 5 millioner interviews årligt med privatpersoner og virksomheder.  
Norstat ejer et af de største internetpaneler i Nordeuropa, med mere end 400.000 pre-rekrutterede respondenter. Omkring 85 % af disse, er rekrutteret gennem nationale repræsentative telefonundersøgelser.
Norstat er ejet af det private equity selskab Altaria A/S.  
Norstat beskæftiger på nuværende tidspunkt omkring 160 fuldtidsansatte, og over 1600 interviewere. Virksomheden er etableret i flere europæiske lande. Norstat har en samlet kapacitet på mere end 600 CATI-stationer på de markeder, hvor vi leverer telefoninterviews. Vi leverer i øjeblikket telefoninterviews på 9 markeder. Norstat er blandt de førende udbydere af online-dataindsamling. Vi har dobbelt opt-in paneler på 19 europæiske markeder.  
Vores ambition er at være de bedste til det vi gør. De succeser og den vedvarende vækst, vi har oplevet i de seneste årtier, fortæller os, at vi er på rette vej.  
Norstat er det eneste analyseinstitut, som har valgt at fokusere udelukkende på indsamling af data. Vi er en ren dataleverandør, og tilbyder derfor ikke analyser og anbefalinger – kun data leveret i det format som kunden kræver.
 
 
 ]