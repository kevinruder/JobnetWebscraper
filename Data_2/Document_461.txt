[Er du kommunikativt stærk, og ønsker du erfaring med en bred vifte af udviklingsprojekter og kommunikationsopgaver i en politisk styret organisation, hvor digitalisering og ønsket om at skabe gode, sammenhængende borgeroplevelser er i fokus? Så er du måske vores nye studentermedhjælper.Om Borgerservice Udvikling I Borgerservice Udvikling arbejder vi løbende med at udvikle mødet med københavnerne på tværs af vores digitale, telefoniske og fysiske kanaler. Vi prioriterer et ”udefra-og-ind-perspektiv” i alle vores udviklingsprojekter for at sikre, at vi er til stede på de rigtige medier og de fysiske steder i byen, hvor københavnerne har behov for borgerservice. I vores udvikling tænker vi løbende digitalisering og brug af ny teknologi ind i vores løsninger og arbejdsprocesser, ligesom vi prioriterer målrettet kommunikation til både interne og eksterne målgrupper højt. Som studentermedhjælper vil du primært skulle hjælpe vores projektledere med en bred vifte af opgaver inden for udvikling af borgerserviceområdet. Dine opgaver vil omfatte 

power point-præsentationer til både projekt- og chefniveau 
mødeforberedelse til og deltagelse i forskellige styre- og arbejdsgrupper samt referatskrivning 
diverse kommunikationsopgaver som fx opdatering og vedligeholdelse af intranet, udformning af nyhedsbreve mv. 
udformning af mindre kvalitative analyser af borgernes behov og henvendelsesmønstre 
ad hoc-opgaver Vi forventer, at du 

arbejder systematisk og selvstændigt 
er en stærk formidler og har flair for grafisk fremstilling i udformning af præsentationer 
behersker dansk og engelsk på højt fagligt niveau 
tænker målgruppeorienteret og har interesser for værktøjer inden for servicedesign 
har teoretisk indsigt i/er nysgerrig på at arbejde i en politisk styret organisation 
har blik for tal og evner at omsætte data til præsentationer i Excel 
er positiv af sind og interesserer dig for at arbejde i en organisation præget af konstante forandringer 
er i gang med en relevant videregående uddannelse – formentlig i slutningen af din bachelor eller er startet på kandidaten Vi tilbyder Et indholdsrigt studiejob, hvor du kommer helt tæt på udviklingsprojekterne i Københavns Kommunes Borgerservice, hvor vi årligt servicerer omkring 1,3 mio. københavnere i forbindelse med bl.a. udstedelse af pas, kørekort og NemID samt som Københavns Kommunes Kontaktcenter med snitflader til alle forvaltninger. Løn- og ansættelsesforhold Den ugentlige arbejdstid er i gennemsnit 15 timer om ugen, gerne fordelt på to dage om ugen i dagtimerne. Tiltrædelse 1. maj 2018, men gerne tidligere. Arbejdssted er Kultur- og Fritidsforvaltningen, Borgerservice Udvikling i Nyropsgade, København V. Mere informationHar du spørgsmål til stillingen, kan du kontakte projektleder Annika Hyllemose Holmegaard på 2117 1384. Søg stillingen via nedenstående link senest freadag den 13. april 2018Om Københavns Borgerservice Københavns Borgerservice (KBS) er Danmarks største borgerserviceindgang og telefoniske kontaktcenter. Enheden beskæftiger ca. 160 medarbejdere og er en del af Kultur- og Fritidsforvaltningen i Københavns Kommune. I Københavns Borgerservice er vi internt organiseret i tre teams, henholdsvis Borgerservice Front, Borgerservice Specialteams samt Borgerservice Udvikling. Kultur- og Fritidsforvaltningen I Kultur- og Fritidsforvaltningen tror vi på, at tillid og samarbejde både øger medarbejdernes trivsel og højner kvaliteten, produktiviteten og vores evne til at gå nye veje. ]