[ Kunne du tænke dig at arbejde med drift og databaser i en af Danmarks største ’datacentraler’? Og vil du være med, når medierne dagligt publicerer resultater, der produceres på de løsninger, systemer og databaser, som du er med til at stille til rådighed? Danmarks Statistik har en it-konsulentstilling til besættelse hurtigst muligt.    Du skal søge stillingen, hvis du brænder for at arbejde med høj-kvalitets it-infrastruktur og er en holdspiller. Måske er du allerede meget dygtig – og ellers er du på vej til at blive det.    Du bliver kollega med i alt 85 engagerede medarbejdere i kontoret for IT, der også omfatter it-udviklere, projektledere mv. Du skal indgå i et team på 12 it-specialister, som varetager udviklings-, drifts- og supportopgaver i forbindelse med Danmarks Statistiks it-miljø. It-miljøet er temmelig omfattende, idet der er rigtig mange interne og eksterne brugere, og en stor mængde applikationer der kører på det. Der er pt ca. 550 interne medarbejdere som arbejder med flere hundrede applikationer, ca. 3.200 forskere og andre eksterne brugere samt en meget stor mængde brugere af vores internetsider, statistikbank og indberetningsplatforme.    Dine ansvarsområder:    •	Microsoft SQL Server og Oracle DBMS   •	Netværk og storage   •	Sikkerhedsprodukter og infrastrukturarkitektur   •	Deployment af servere og arbejdsstationer   •	Automatisering af processer og scripting med Windows Powershell   •	Lejlighedsvist Microsoft Exchange, Office365/2016 og Azure og andre Windows services   Alt efter dine kvalifikationer vil der være mulighed for at præge stillingen inden for ovenstående områder, men det forventes, at du har både databasekendskab og erfaring med drift og vedligehold af infrastruktur.    Vi tilbyder:   Udfordrende og udviklende opgaver i et moderne, sikkerhedsbetonet og up-to-date it-miljø. Vi lægger vægt på et uformelt samarbejdsklima i et stærkt it-fagligt miljø, hvor du har gode muligheder for efteruddannelse både internt og eksternt.    Dine kompetencer:   •	Relevant it-faglig uddannelse og erfaring med IT drift   •	Interesse i at sætte sig ind i nye teknologier efter behov   •	Håndtering af mange opgaver med skiftende teknisk indhold   •	God mundtlig og skriftlig kommunikation   •	Vidensdeling og dokumentation er en selvfølgelighed   •	En personlighed, hvor du er med på holdet i både med- og modvind og sætter en ære i at sikre en høj oppetid og overholde aftalte deadlines.    Desuden er det et krav, at du kan indgå i faste vagtordninger inden for normal arbejdstid, samt i mindre omfang uden for normal arbejdstid i forbindelse med systemvedligehold og opdateringer mv.    Løn og ansættelse   Aflønning sker efter gældende overenskomst i Staten på fx Prosa- eller AC-skalaen. Stillingen besættes som fx specialkonsulent, systemkonsulent eller lignende afhængig af kvalifikationer og faglig baggrund.    Kontakt og ansøgning  Har du spørgsmål, er du velkommen til at kontakte vicekontorchef Bo Guldager Clausen på tlf. 39 17 38 15.  Har du lyst til at arbejde i Danmarks Statistiks IT? Så send os din ansøgning, eksamenspapirer og CV mv. ved at klikke på ”Søg stillingen” nedenfor.    Kort om Danmarks Statistik  Danmarks Statistik er den centrale myndighed for den danske statistik, placeret i Økonomi- og Indenrigsministeriet. Vi indsamler, bearbejder og offentlig-gør statistiske oplysninger om samfundsforhold. Danmarks Statistik har cirka 550 ansatte og er en familievenlig arbejdsplads med gode udviklingsmuligheder. Få et hurtigt overblik over Danmarks Statistik på www.dst.dk.    Se vores medarbejdervideo her: https://youtu.be/UanDN4JQ5us    Du kan følge os på LinkedIn      ]