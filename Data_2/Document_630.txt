[Socialforvaltningen søger en analysemedarbejder til større analyseopgaver og udvikling af ledelsesinformation i Center for Familiepleje.      Børne- og ungeområdet i Socialforvaltningen har gennemgået en rivende faglig udvikling de seneste år. Parallelt med den socialfaglige udvikling arbejder forvaltningen systematisk med sikker drift, lovoverholdelse og opfølgning på resultatmål, hvilket er forudsætningen for, at vi løbende skaber den størst mulige, positive forandring for socialt udsatte børn, unge og deres familier i København. For at understøtte denne indsats søger Center for Familiepleje en alsidig og skarp analysemedarbejder, som ønsker at bidrage til, at centret i højere grad får en datastyret og integreret opfølgning på mål og økonomi. Ansættelsesstart er 1. juni 2018 eller snarest muligt.     Om Center for Familiepleje   Center for Familiepleje er Københavns Kommunes familieplejeorganisation. Centret har det faglige, administrative og økonomiske ansvar for ca. 700 pleje- og aflastningsfamilier og et samlet årsbudget på ca. 230 mio. kr. Center for Familiepleje har omkring 50 medarbejdere fordelt på faglig afdeling, Videnscenter for Anbragte Børn og Unge (VABU) og sekretariatet. Vi er centralt beliggende på Nørrebro med gode forbindelser til offentlig transport.      Om stillingen   Som analysemedarbejder er du med til at understøtte og udvikle centrets løbende drift. Herunder vil du kunne bidrage til følgende arbejdsopgaver:    Udvikling, produktion og formidling af analyse, statistik og ledelsesinformation om anbringelser  Udvikling af aktivitetsbaserede prognoseværktøjer til foranstaltningsøkonomien   Dokumentation og evaluering af resultaterne af centrets socialfaglige arbejde   Takstberegninger, omkostningskalkulation og aktivitetsbaseret omkostningsanalyse   Understøttelse af projektadministration og projektstyring  Kortlægning, udvikling og formidling af centrets arbejdsgange   Vedligeholdelse, support og videreudvikling af centrets familieplejedatabase  Du bliver en del af et tværfagligt sekretariat, hvor omgangsformen er uformel og med fokus på det gode samarbejde. Derudover kommer du til at arbejde sammen med VABUs projektledere og med centrets chefgruppe   Du kommer til at løse opgaver både selvstændigt og i samarbejde med andre, og du vil få gode muligheder for at sætte dit eget præg på funktionen, samtidig med at du har adgang til kollegial sparring og støtte. I dette job vil der være gode muligheder for både faglig og personlig udvikling.    Om dig   Vi forestiller os, at du har en kandidatgrad fra en samfundsvidenskabelig uddannelse med en overvejende kvantitativ profil (f.eks. økonomi eller statskundskab). Du brænder for kvantitative analyser og besidder følgende kompetencer:    Du har sans for detaljer og sammenhænge, men kan også bevare overblikket  Du har erfaring med kvantitative metoder, herunder omkostningsfordeling, deskriptiv statistik og prognosemodeller   Du håndterer store datasæt med sikker hånd og har erfaring med datavalidering   Du har gode Excel- og IT-kundskaber og generelt en god systemforståelse. Erfaring med databaser og statistikprogrammer (primært SAS) er en fordel, men oplæring kan finde sted   Du er vedholdende og har en struktureret tilgang til dine opgaver   Du er serviceminded og fleksibel og kan håndtere forskellige samarbejdspartnere   Du har måske nogle års erfaring, men du kan også være nyuddannet med relevant erfaring fra studiejobs.  Ansættelsesudvalget lægger først og fremmest vægt på, at du i ansøgningen viser, hvordan du kan bringe dine kompetencer og kvalifikationer i spil i forhold til stillingen.    Løn- og ansættelsesvilkår   Den ugentlige ansættelsestid er på 37 timer om ugen, og ansættelsen sker efter gældende overenskomst med Københavns Kommune og efter principperne for Ny Løn.      Yderligere oplysninger Hvis du vil vide mere om stillingen, er du velkommen til at ringe til sekretariatsleder Brian Andersen på 5357 5606 eller til specialkonsulent Nicki Friis Jensen på 2054 2503. Vi glæder os til at høre fra dig.     Søg stillingen via nedenstående link senest mandag den 2. april 2018   Vi gennemfører ansættelsessamtaler i uge 15.      Københavns Kommune ønsker at fremme ligestillingen og opfordrer derfor alle kvalificerede til at søge uanset køn, religion, handicap eller etnisk baggrund.    ]