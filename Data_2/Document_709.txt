[Vi søger en faglig stærk E-commerce marketing specialist hos Trendhim, som lige nu opererer på 18 sprog og 26 lande. Du vil få en central rolle i markedsførings teamet, med stort ansvar for både E-mail flows, retargeting flows, Facebook annoncering og alt automatiseret marketing på tværs af kanaler. Derudover vil du blive en del af en ambitiøs E-commerce vækstraket, og et ambitiøst marketing team med masser af ansvar at dele ud af.
Med ca. 6000 varer, et nyligt lanceret magasin/kollektions område og en indtil nu haltende social/E-mail/retargeting strategi, er der nok at tage fat på. Du skal være med til at udvikle strategien i samarbejde med vores marketingchef, på tværs af 26 markeder, og eksekvere planerne med alle de ressourcer du har brug for. Du får alle de ressourcer du har brug for, og adgang til et team i form af copywritere, grafikere, marketingspecialister og folk til at udføre dine store planer.
 
Du får ansvaret for:

Nyhedsbreve
Facebook annoncering
Instragram annoncering 
Display annoncering
Drip emails
Avancerede retargeting flows på baggrund af segmentering.

Du skal brænde for E-commerce markedsføring, have en nørdet tilgang til automatiseret marketing, og ikke være skræmt af de tekniske aspekter ift. planlægning og opsætning, selvom vi har udviklere siddende når nødvendigt. Det er vigtigt du tænker stort! Det skal kunne mærkes på forretningen, at du er startet.
Du skal have det godt med ansvar. Du bliver udfordret, og du bliver en del af et stærkt E-commerce team hvor ambitionsniveauet er højt. Du skal have flair for dataanalyse, være super skarp i Excel, og generelt arbejde som en ninja på en computer. Du skal være dygtig til at eksekvere opgaver.
 
Trendhim er en dansk E-commerce virksomhed i enorm vækst. De sidste 3 år har væksten i Trendhim været 100%+ årligt, og vi er gået fra 3 til 35 ansatte. I 2017 blev vi som gazelle den 10ende hurtigst voksende virksomhed i Danmark. Alt foregår fra vores lager og kontor i Horsens.
Du kan læse meget mere om vores visioner, historie og arbejdskultur i vores Atlas: trendhim.dk/media/atlas.pdf
 
Dig og dine kvalifikationer
- Du befinder dig godt i et ungt team med fart på.
- Dit engelsk er flydende på skrift og tale.
- Du har en god portion praktisk erfaring med E-commerce annoncering.
- Du har en god forståelse for alle centrale opgaver i en E-commerce virksomhed.
- Du sætter krav til din arbejdsplads, om at stille grej til rådighed, så du kan være maks effektiv.
- Du arbejder organiseret.
- Du er et positivt menneske og befinder dig bedst omkring andre positive mennesker.
 
Vi tilbyder dig
- Udfordring og ansvar.
- At arbejde med markedsføring på internationalt niveau.
- At blive del af et meget stærkt E-commerce team.
- At få dejlige positive kollegaer.
- At vokse i en fleksibel og omstillingsparat E-commerce virksomhed i enorm vækst.
- Aldrig at gå ned på gear.
- Meget høj indflydelse.
- Løn efter kvalifikationer.
Interesseret? Smid en hurtig mail til job@trendhim.dk med et link til din LinkedIn profil eller CV, og inkluder gerne eksempler på tidligere succeser du har eksekveret og er stolt af. :-)]