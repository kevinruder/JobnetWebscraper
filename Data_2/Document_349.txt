[Står du og mangler et job med mulighed for timer mandag-fredag? Kunne du tænke dig at lære noget om interviewteknik eller blot forbedre dine evner som interviewer? Så er et job hos Epinion måske noget for dig.
Jobbet
Interviewarbejdet foregår i Epinions call center i Aarhus midtby. Her gennemfører vi dagligt telefoniske interview med virksomheder om emner som økonomi, ledelse, forretningsudvikling mm.
De kommende måneder skal vi ringe for Aarhus Kommune samt Dansk Industri.
Profil
Vi ser gerne, at du har erfaring fra tidligere jobs f.eks. call center, kunderådgiver, interviewere eller andet, da du skal snakke med ledere fra div. virksomheder. – Dette er dog ikke et krav.
Som person er du smilende, kommunikativ og imødekommende, ligesom du har en positiv indstilling til alle typer mennesker. Desuden skal du trives i et job, hvor du er selvkørende og ansvarsbevidst i forhold til at løse den stillede opgave på bedste vis og ligeledes være på, når det gælder.
Epinion lægger stor vægt på, at vores interviewerkorps afspejler befolkningssammensætningen og opfordrer til, at alle uanset alder, køn, uddannelsesbaggrund eller etniske oprindelse søger stillingen.
Arbejdstid, løn og krav
Jobbet kræver, at du kan tale dansk flydende, kan forevise en straffeattest og kan arbejde mellem 14-37 timer pr. uge.
Du melder vagter ind hver 14. dag, og du planlægger som udgangspunkt selv hvilke dage, du vil arbejde. Arbejdstiderne lyder: Man-tors 8.45-15.45 og fre 8.45-15.00.
Der betales en fast timeløn og lønnen varierer ml. 95-110 kr. i timen afhængigt af opgavetype og anciennitet.
Der er mulighed for ugentligt træning og sparring med en underviser, derved vil du løbende forbedre din interviewteknik.
Virksomheden
Epinion er en førende leverandør af analyser og insights management-løsninger. Grundlagt i 1999 udgøres organisationen af et team af dedikerede konsulenter, analytikere, data scientists og softwarespecialister.
Internationalt beskæftiger Epinion mere end 300 medarbejdere, der servicerer kunder i Europa og Asien.
Du kan læse mere her: http://www.epinionglobal.com/da/forside
Søg jobbet
Lyder jobbet som noget for dig? Så send en ansøgning og CV på mail til: interviewer-job@epinionglobal.com
Vi glæder os til at høre fra dig! ]