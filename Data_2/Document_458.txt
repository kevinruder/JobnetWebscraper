[Horsens Byskole søger en afdelingsleder til afd. Lindvigsvej, der har ambitioner om ledelse og om at løfte elevernes faglige niveau. Du skal have lyst til at stå på tæer, så vi sammen kan løfte opgaven med at udvikle en fantastisk skole for både børn og voksne. Det er en skole, hvor vi vil noget med vores børn, hvor vi rykker i fællesskab.Dit fokus skal være på at skabe gode resultater ved at arbejde med data og et forskningsinformeret afsæt. Vi vægter kandidater højt, der kan fremme og videreudvikle samarbejdet med dagtilbuddet på Lindvigsvej – så en nysgerrighed over for 0-6 års-området er et must. Ledelseserfaring er en fordel. Du bliver en del af et ledelsesteam på 7 personer, der består af en afdelingsleder på de tre afdelinger Fussingsvej, Kildegade og Lindvigsvej for 0. – 6. klasse, en viceskoleleder med ansvaret for udskolingen på Fussingsvej, en administrativ leder samt en afdelingsleder for specialklasserne.   Ledelsesteamets samarbejde er præget af gensidig respekt, og vi trives med at blive udfordret på vores praksis. Det er værdifuldt at mærke et vi i viljen til at udrette noget sammen.Personlige kvalifikationer: Du skal kunne skabe tydelig retning for såvel lærere som elever i din afdeling, og være i stand til at varetage både udviklingssamtaler med såvel medarbejdere som PLF. Du skal kunne arbejde systematisk og have en grundlæggende forståelse for arbejdet med målstyret læring. Du skal kunne iværksætte og følge op på tiltag og indgåede aftaler. Du har en bred viden om bl.a. faglige og pædagogiske læringsprocesser, strategi og medarbejderudvikling, som kan være med at sætte retning for og tegne det fremtidige billede af Horsens Byskole som én skole. Derudover lægger vi vægt på at:   Du har en lederuddannelse på diplomniveau Du har gode kommunikative evner, og du tænker i styrker i forhold til opgaver og mennesker Du er engageret, empatisk og har stærke relationelle kompetencer Du er faglig entusiastisk og bringer det bedste frem i medarbejderne Dit samarbejde er kendetegnet ved at være tillidsfuldt og udviklende på alle niveauer Du er en synlig og nærværende leder blandt personale, elever og forældre   Nogle af dine arbejdsfelter bliver:  Daglig ledelse af afdelingen på Lindvigsvej Pædagogisk leder af indskoling, SFO og mellemtrin, herunder også modtagerklasser Lærer-/pædagogsamarbejdet og de gode overgange Samarbejde med skolens ledelsesteam og dagtilbuddets ledelse Almindelige drifts- og administrative opgaver  Vi kan tilbyde en skole med:Et fagligt dygtigt og engageret personale, der arbejder målrettet på både at udfordre og løfte vores elever på alle parametre. I øjeblikket er der ca. 210 elever og 22 medarbejdere. Lindvigsvej er 1-2 sporet, og vi arbejder med holddeling som bærende princip. Lindvigsvej er blevet renoveret i 2015-16, hvilket betyder, at det er en skole i fin stand med gode udearealer. Som afdelingsleder på Lindvigsvej, bliver man et del af et stærkt og støttende lokalområde, som forventer, at man er aktiv og synlig i bl.a. kulturhusbestyrelsen. Horsens Byskole:Horsens Byskole består af tre afdelinger med ca. 1100 elever i alt. Afdelingerne ligger på Lindvigsvej og Kildegade, hvor eleverne kan gå fra 0.-6. klasse samt på Fussingsvej, hvor eleverne kan gå fra 0.-9. klasse. Efter 6. klasse mødes alle eleverne i en fælles udskoling på Fussingsvej. Ud over den almene undervisning har vi også en fuld specialklasserække 0.-9. årgang beliggende på Fussingsvej. Vi tænker og arbejder systemisk, og i vores daglige arbejde bruger vi bl.a. co-learning. Vi er særligt optaget af, at alle vores elever lærer så meget de kan både fagligt og socialt, og derfor ser vi også personlig mestring som en forudsætning for hele barnets udvikling og læring. Vi ser det som en vigtig opgave at tilbyde attraktive tilbud til både de fagligt dygtige elever og til dem, der har brug for en ekstra støtte, så alle udnytter deres ressourcer og potentialer fuldt ud. Vi har dygtige medarbejdere, der kan og vil tage initiativer til at lykkes med opgaven om at skabe en god skole.Send din ansøgning via linket nedenfor senest torsdag den 19. april 2018. Vi forventer at holde 1. runde ansættelsessamtaler den 23. april 2018 og 2. runde den 26. april 2018.Løn og ansættelsesforhold i henhold til gældende overenskomst. Tiltrædelse 1. juni 2018.Yderligere oplysninger kan fås ved henvendelse til skoleleder Anette Leonhard på telefon 76 29 40 80 / 21 48 03 90
Denne jobannonce blev oprindeligt opslået på https://www.ofir.dk/
(Den originale annonce kan ses på: https://www.ofir.dk/showojob.aspx?ofirid=b28445c8)]