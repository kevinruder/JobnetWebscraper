[Om jobbetI Rødovre Kommune har vi endnu ingen aktuelle udflytningsplaner – til gengæld brænder vi for den forskel, vi gør for byens borgere
Rødovre Kommune får mange flere indbyggere i disse år. Samtidig er vi i gang med at forny os som velfærdskommune med visionen ”Sammen om Rødovre”. Det mærker vi i kommunens centrale økonomiafdeling, hvor vi arbejder på tværs af kommunens områder og tæt på det politiske niveau.
Vi søger en ny kollega i Økonomi & Analyse, som skal arbejde med både den strategiske og daglige økonomistyring af dagtilbuds- og kulturområdet.
Vores opgaver i Økonomi & Analyse handler om økonomi og styring i bred forstand. Vi rådgiver både kommunes øverste ledelse og eksempelvis daginstitutionslederne om økonomiske spørgsmål, ligesom opgaverne spænder fra deltagelse i budgetforberedende arbejde til helt konkret at få tallene på plads i kommunens økonomisystem. Der er derfor god mulighed for at få brugt og udviklet mange kompetencer i en alsidig, og aldrig ligegyldig hverdag. Vi har et skarpt øje for, at det vi arbejder med, skal være til gavn for vores samarbejdspartnere på eksempelvis daginstitutions- og kulturområdet. En væsentlig del af arbejdsopgaverne vil være at oversætte økonomien og styringen, så den er forståelig for de ledere, som har det økonomiske ansvar.
I Økonomi & Analyse har vi et højt faglig niveau – så der er gode udviklingsmuligheder i den daglige sparring og videndeling med kompetente og erfarende kollegaer, derudover prioriterer vi fagligt udvikling højt via videreuddannelse.
Din profilVi lægger vægt på, at du kommer med et solidt engagement og en relevant faglig ballast i forhold til økonomistyring, det vil sige en samfundsvidenskabelig eller anden økonomiuddannelse. Det er en fordel med erfaring fra arbejdet i en kommune og kendskab til daginstitutions- og kulturområdet, men det er ikke en forudsætning – den viden kan vi give dig.
Du trives med at skulle sætte dig ind i nye ting, og du er god til at arbejde med tal og formidle tallenes betydning. Det er vigtigt, du har lyst til et job med en stor faglig spændvidde og en bred grænseflade til øvrige faggrupper. Du kan begå dig sammen med andre, og kan få ting fra hånden.
Du arbejder struktureret og systematisk, og kan holde fast i principper og metoder. For dig er det naturligt, at beslutningsoplæg er understøttet af solide data. Du trives med en uhøjtidelig tone og kan tåle at blive udfordret, og du har modet til selv at udfordre andre.
Derfor skal du vælge osSom konsulent for dagtilbuds- og kulturområdet varierer og udvikler dine arbejdsopgaver sig over tid, men kerneopgaven for økonomikonsulenten for et sektorområde er:

at understøtte og supportere blandt andet de to fagchefer på dagtilbuds- og kulturområdet samt bidrage til at kvalificere beslutningsgrundlag i forhold til områdets økonomistyring
at servicere og understøtte institutionslederne og de administrative medarbejdere i deres daglige økonomiopgaver
at koordinere, kvalitetssikre og indberette områdernes budget, budgetopfølgning og regnskab.

Du bliver en del af det team, der understøtter og servicerer Børne- og Kulturforvaltningen. Teamet har fire økonomikonsulenter, hvoraf den ene har en koordinerede funktion for teamet.
Løn- og ansættelsesvilkårI henhold til gældende overenskomst og efter aftale med den forhandlingsberettigede organisation.
Hvis du vil vide mereSe mere på www.rk.dk . Du er også velkommen til at kontakte økonomisk konsulent Rasmus Lerche Hansen på 36 37 76 71 eller Økonomi og Analysechef Malene Boye Roost på 36 37 70 56.
Arbejdssted: Økonomi & Analyse, Rødovre Parkvej 150.
AnsøgningSend din ansøgning online med relevante bilag og referencer, så vi har den senest mandag den 9. april 2018. Klik på knappen ’Ansøg online’/’Søg jobbet’ for at sende din ansøgning.
Ansættelsessamtaler den 16. og 17. april 2018.
Om osVi ser mangfoldighed som en ressource og opfordrer derfor alle uanset køn, alder, race, religion eller etnisk baggrund til at søge job hos os. Vi tilbyder vores medarbejdere en trivselsordning med kaffe og the, samt en sundhedsordning med bl.a. fysioterapi, helbredstjek og massage.]