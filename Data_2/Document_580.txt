[Så er det her måske dit nye job hos DAMM CELLULAR SYSTEMS.    Stillingen    Du bliver ansvarlig for først og fremmest at vedligeholde og optimere vores produktportefølje indenfor systemer til kritisk kommunikation. Det bliver derudover din opgave at holde dig løbende opdateret på efterspørgsler fra kunder og fra markedet i den professionelle radioindustri.     Du vil få en bred berøringsflade i DAMM både via et tæt samarbejde med vores interne funktioner R&D, salg, kundesupport og marketing omkring de forskellige produktrelaterede opgaver, herunder at viderebringe produkterne fra R&D og introducere dem til markedet.    Internationalt vil du have et tæt samarbejde med vores partnere og kunder rundt om i verden. Dermed vil også den tekniske support i den indledende salgsfase og i forbindelse med kundeprojekter være en naturlig del af dit virke.    Desuden hører deltagelse i messer, konferencer og kundemøder med til dine opgaver. Her vil du blive inddraget med produktlancering, præsentationer og tekniske beskrivelser.    Sammen med salg får du en bærende rolle i den strategiske prissætning af vores produkter og løsninger, og her bliver der sat krav til dine kommercielle evner og din forretningsforståelse.    Du vil blive en del af et engageret hold, som skaber komplekse og sikre kommunikationsløsninger til markedet, og du får muligheden for at være med til at præge udviklingen i en ambitiøs og moderne virksomhed, med en flad organisationsstruktur og en uformel omgangstone.    Du vil møde dedikerede og hjælpsomme kollegaer og en kultur, hvor der bliver taget hånd om dig.      Du kan yderligere se frem til at have ansvaret for:     Typegodkendelser  Vedligeholdelse af prislister  Vores ”Application Partner Program”  Aftalerne med producenter af terminaler  Eksportkontrol      Hvad forventer vi af dig:    Du har en teknisk uddannelse som ingeniør, f.eks. elektronik- og/eller IT-ingeniør, gerne kombineret med en kommerciel uddannelse. Det er en stor fordel, at du har en baggrund, hvor du har arbejdet med produkter inden for den digitale kommunikation. Kendskab til TCP/IP og computernetværk er en yderligere fordel.    Du har erfaring i at arbejde med komplekse og højtekniske produkter og løsninger. Samtidig med kan du tage de kommercielle briller på, når der sammen med marketing skal lanceres nye systemer til markedet og kunder.    Du er i stand til at formidle tekniske emner til ikke-tekniske samarbejdspartnere. Du er åben og udadvendt, og du kan begå dig i forskellige kulturer på alle niveauer, både sprogligt og forståelsesmæssigt. Desuden er du forretningsvant og kundeorienteret.    Du er indstillet på 20 – 40 rejsedage om året.      Til dine kvalifikationer og egenskaber hører derudover:     Din arbejdsstil er fokuseret og struktureret og du brænder for at nå dine ambitiøse mål.  Du er motiveret af at arbejde sammen med top professionelle kollegaer i en organisation der tilbyder et højt niveau af selvstændighed og individuelt ansvar.  Du behersker engelsk i skrift og tale på højt niveau.  Flere sprog vil være en fordel.       DAMM Cellular Systems    DAMM is a world-leading provider of scalable, flexible and user-friendly digital radio infrastructure systems to industrial, commercial and public safety customers. Built for the future of critical communications, the DAMM Multi-Tech Platform enables voice and data communication across technologies, including TETRA, TEDS, DMR and Analog in one single system. With over 30 years of experience in critical radio and broadband communication, we take the lead through superior engineering and a constant focus on customer needs and reduced complexity. To find out more about DAMM or any aspect of our solutions or services, visit www.damm.dk or follow on LinkedIn.     Ansøgning     JKS Career er ansvarlig for rekrutteringsprocessen, og er du interesseret i at søge denne spændende stilling, bedes du sende din ansøgning med CV samt relevante bilag ved at klikke på ”Søg stillingen”. Vi behandler ansøgningerne løbende, og du må derfor meget gerne sende din ansøgning allerede i dag.    Har du spørgsmål, er du velkommen til at kontakte Heidi Schmidt Degermann hos JKS Career på tlf. + 45 61630776.    ]