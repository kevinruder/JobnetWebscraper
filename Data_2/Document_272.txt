[Vil du være med til at udvikle og gennemføre Landbrugsstyrelsens nye digitaliseringsstrategi og samtidig være med til at sikre en effektiv opsætning af Styrelsens største tværgående værdikæde i styrelsens Tast selv-service, CAP-TAS- og IMK-rammesystemer, som vores kunder og medarbejdere er afhængige af?Landbrugsstyrelsen er i gang med implementeringen af sin nye meget omfattende digitaliseringsplan. Planen bygger oven på solide resultater i de tidligere strategier især vedr. driftsstabilitet, effektiv systemforvaltning og omfattende digitalisering og automatisering af sagsgange. Planen er meget ambitiøs og vil frem mod 2022 understøtte, at vi kan levere løsninger hurtigere og i endnu bedre kvalitet, samtidig med at automatiseringsgraden øges yderligere – alt sammen til glæde for vores kunder og brugere. Landbrugsstyrelsen har en række specialudviklede IT-systemer, som dels understøtter ansøgningsprocessen gennem meget omfattende selvbetjeningsløsninger, dels sagsbehandling og udbetaling af tilskud til vores kunder, som er ca. 40.000 landmænd og endelig også understøtter kontrol- og reguleringsområdet indenfor landbruget. IT-systemerne tilpasses og videreudvikles løbende, ligesom der jævnligt kommer nye systemer til. Vores vigtigste løsninger indeholder en udbygget og effektiv erhvervs- og borgerservice med en række selvbetjeningsløsninger, herunder en stor og kompliceret GIS-løsning. Landbrugsstyrelsen er EU-udbetalingsorgan for den samlede landbrugsstøtte og er i den forbindelse underlagt omfattende revision. Dertil er styrelsen ISO 27001-certificeret. Vi lægger derfor meget vægt på, at vores systemer er dokumenteret retvisende. Enheden IT Opsætning består af 4 teams med hver deres opgaveportefølje, men samtidig med meget tværgående vidensdeling og samarbejde. Teamleder for Team IT Grundbetaling Til ledelsen af Team IT Grundbetaling skal vi bruge en engageret, professionel og samarbejdende teamleder. Teamet arbejder med opsætning af Styrelsens største ordninger som ligger i styrelsens store tværfaglige værdikæde, lige fra design af Fællesskemaansøgningsskema, til it-understøttelse af sagsbehandlingen, IT –understøttelse af Kontrollens arbejde i marken, behandling af data på Grundbetalingsordningen samt klargøring af data til udbetalingsrunden. Teamet består af engagerede videbegærlige fagligt dygtige kollegaer, der elsker en udfordring, som gerne vil levere et produkt af høj kvalitet. Der arbejdes med høj grad af automatisering i teamet. Teamlederen har personale- og faglig ledelse af indtil videre 11 medarbejdere, herunder projektledere samt faglig ledelse af eksterne konsulenter. Stillingen refererer til konstitueret enhedschef Marie-Louise Otte. Om stillingen Det er dine evner, dit engagement og dine ambitioner, der skal hjælpe os med at styrke og fremtidssikre opsætningen af vores store arealordninger. Der vil skulle etableres et meget tæt samarbejde mellem de 4 nye teams i enheden vedr. metode og proces. Teamets arbejdsopgaver udføres i tæt samarbejde med Landbrugsstyrelsens faglige enheder, de øvrige enheder i IT samt eksterne IT-leverandører. Der er derfor også en hel del kommunikation i stillingen. Du vil sammen med de øvrige teamledere indgå i en ledelsesgruppe, der bl.a. fungerer som sparringspartnere for enhedscheferne på IT-området. Du vil dertil få selvstændigt økonomiansvar for teamets økonomi. Om dig Vi forventer, at du har en relevant uddannelse, teoretiske og gode analytiske evner, samt at du: 

i dine tidligere stilling har være drivende i samarbejdsrelationer og kommunikation 
har erfaring med samarbejdet med kunder og brugere 
erfaring med projektledelse – gerne it-projektledelse 
erfaring med rapportering i et politisk miljø 
kendskab til digital borgerbetjening Det er ikke et krav, at du har erfaring med personaleledelse, men der vil blive lagt vægt på, at du er afklaret i forhold til rollen som teamleder og har de nødvendige menneskelige evner til at kunne løfte ledelsesopgaven. Enhedschefen vil fungere som supervisor, hvis du ikke har forudgående ledelseserfaring. Vi forventer at du: 

tænker og handler visionært, strategisk, analytisk og dynamisk 
har personlig gennemslagskraft og kan få medarbejderne med dig 
leverer resultater og fokuserer på effekt IT – din nye arbejdsplads Landbrugsstyrelsens IT er organiseret med en underdirektør, 3 enhedschefer og 8 teamledere. Hvert team har entydigt ansvar indenfor opgaveporteføljen. Vi arbejder i et tæt ledelsesfællesskab på tværs af enheder og teams i it, hvor hjælpsomhed, samarbejde, ansvarlighed og vidensdeling er i højsædet. Vi er ca.130 medarbejdere, hvor af de 54 sidder i enheden IT Opsætning. Der er en forventning om, at IT-området vil vokse over de kommende år, da digitalisering skal bidrage væsentligt til, at styrelsen kommer i mål med en ny forretningsstrategi Nemt enkelt og til tiden. Vi prioriterer at have et spændende fagligt miljø med god ledelse, godt kolleskab og gode udviklingsmuligheder - både personlig og faglig efteruddannelse og nyder godt af motionsrum, sund kantine, fleksible arbejdstider m.v. Ansættelsesvilkår Ansættelsen sker efter gældende overenskomst mellem Finansministeriet og relevant organisation. Hvis du er AC’er, sker ansættelsen som chefkonsulent. Der vil være mulighed for at forhandle tillæg. Løn- og ansættelsesvilkår aftales individuelt efter forhandling med dig. Udover grundlønnen kommer der individuelt tillæg, resultatløn og pensionsordning. Ansættelsesområdet er Miljø- og Fødevareministeriet med tilhørende institutioner. Tjenestestedet er Landbrugsstyrelsen, Nyropsgade 30, 1780 København V. Det er en forudsætning for ansættelse, at du kan fremvise en privat straffeattest, der er uden strafbare forhold af betydning for stillingen. Nærmere oplysninger Læs mere om Landbrugsstyrelsen på vores hjemmeside http://www.lbst.dk. Hvis du har spørgsmål til stillingen, er du velkommen til at kontakte konstitueret enhedschef Marie-Louise Otte, tlf.: 41 89 25 36 Ansøgning Du søger stillingen ved at sende din ansøgning online i vores rekrutteringssystem på http://www.lbst.dk/job senest mandag den 2. april 2018. Udover ansøgningen bedes du vedlægge CV, dokumentation for uddannelse (inkl. karakterer) og eventuelle andre relevante bilag. Er du tjenestemand skal din ansøgning stiles til Dronningen. ]