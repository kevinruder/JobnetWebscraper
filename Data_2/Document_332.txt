[Garant for korrekt produktionsgrundlagHosta Industries A/S oplever fortsat en stabil øget efterspørgsel og positiv vækst med mange henvendelser fra såvel potentielle som eksisterende kunder. Derfor søger vi endnu en Internal Sales Support, der skal medvirke til at sikre, at alle ordrer og forespørgsler bliver håndteret korrekt og rettidigt, samt at alle kunder modtager en god service.
Du bliver som Internal Sales Support en del af et team på fem medarbejdere, der sammen sikrer alle forespørgsler fra vores kunder. Din primære opgave er at sikre et solidt og korrekt produktionsgrundlag for såvel nye som eksisterende kunder, og dermed være første garant for, at vi opfylder kundens krav til såvel kvalitet som levering. Det indebærer:

Ordrebehandling; herunder gennemgang af kundens tegning, afklare tekniske forhold, udregne pris og evt. udfærdige tilbud, oprette ordre og produktionsgrundlag samt opdatere kundens data i CRM
Løbende vedligehold af produktionsgrundlaget herunder produktionstekniske detaljer, tider mv.
Vareopdatering i forbindelse med revisionsændringer eller tilretning i forbindelse med optimeringer mv.
Vareoprettelse i forbindelse med nye projekter eller kunder, hvor der skal oprettes korrekt produktionsgrundlag og eventuelt instruktioner til produktionen (SOP)
Backup på offline programmering af revolverstanser, rør- og pladelaser samt kantbukker eks. tjek af udfoldninger mv.

Struktureret teknisk profil med erfaring fra metalbranchen Du har en baggrund inden for metalbranchen, hvor du har arbejdet som eks. teknisk assistent, produktionsteknolog, teknisk ordrebehandler eller lignende. Du har muligvis en uddannelsesmæssig baggrund inden for det sorte fag, men vigtigst er det, at du har en god praktisk forståelse for pladebearbejdning og tekniske tegninger herunder gerne GPS målsætning. Din erfaring gør, at du kan forstå og forholde dig til kundernes tekniske dokumentation og krav, og ud fra dette oprette det korrekte produktionsgrundlag. Har du erfaring med programmering af Trumph maskiner, er dette en fordel.
Du har flair for it og en god datadisciplin, ligesom du har gode kommunikative evner såvel mundtligt som skriftligt. I jobbet kommer du til at arbejde med MS Office, Microsoft Dynamics Navision og CRM. Vi bruger desuden SolidWorks, BySoft og TrueTops.
Som person er du energisk og arbejdsom og sætter en ære i at få løst og leveret på teamets opgaver. Du trives i en hverdag, hvor du har mange mindre og forskelligartede opgaver inden for tilbuds- og ordrehåndtering, hvor du arbejder struktureret med fokus på detaljen – uden at miste overblikket. Du har en positiv tilgang, hvor du forholder dig til dine opgaver og omgivelser, og ikke er bange for at spørge ind for at sikre, at dine beslutninger træffes på baggrund af et gennemarbejdet grundlag. Det er vigtigt for dig, at du kan stå inde for det produktionsgrundlag, du leverer videre til organisationen.
Del af solid og udviklingsorienteret virksomhedVi tilbyder en stilling i en kvalitetsbevidst virksomhed med kort vej fra tanke til handling og en positiv og uformel kultur, hvor det gode kollegaskab vægtes højt. Du motiveres af at være en del af en virksomhed i udvikling, hvor man prioriterer frihed under ansvar og gerne udvikler på sine medarbejdere.Sådan ansøger duDu skal sende din ansøgning mrk. Internal Sales Support til job@hosta.dk. Ansøgninger behandles løbende. Har du spørgsmål til stillingen bedes du kontakte HR Manager Anja Klitgaard-Hermansen på akh@hosta.dk eller tlf. +45 98 28 16 77]