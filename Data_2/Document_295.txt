[Er du vores nye Google Adwords Konsulent? 
 
Stillingsbetegnelse
Vi søger den helt rette person der kan bidrage til en fremadstormende virksomhed der bevæger sig i feltet for betalt online markedsføring. Vi søger en person der har erfaring med at have fingrene i en Google Adwords konto og har helt styr på termer som CTR, CPC, CPA osv.
Du får ansvaret for din egen kundeportefølje som i Geniads både tæller store danske virksomheder, men også små lokale webshops eller hjemmesider. Du skal have kundekontakt, oprette kampagner, lave markeds- og søgeordsanalyser og generelt finde nye muligheder for dine kunder i Google Adwords universet. Kort sagt ansvar for at opnå det bedst mulige resultat for kunderne i din portefølje.
  Stillingen omfatter

Opsætning og håndtering af Google Adwords, YouTube, Gmail ads, Display & Remarketing
Løbende optimering af Adwords kampagner baseret på data fra Google Adwords og Google Analytics mv.
Markedsanalyser, konkurrentanalyser, søgeordsanalyser & udarbejdelse af skarpe annoncetekster
Løbende kunderapportering omkring kampagneudvikling & resultater, samt fremtidige ideer & mål
Løbende kontakt og møder med kunder og samarbejdspartnere
Aktiv deltagelse på vores sociale medier – bl.a. udarbejdelse af blogindlæg m.v.
Aktiv videndeling omkring faget og dets udvikling

 
Din Profil

Du har erfaring med Google Adwords og Google Analytics fra nuværende eller tidligere job
Du har mod på at tage ansvar for din egen kundeportefølje med rådgivning og kundedialog
Du har lyst til at tage ansvar og være med til at udvikle virksomheden
Du er forretningsorienteret og har evnen til at sætte dig ind i kundernes forretning og se muligheder
Du er nysgerrig & tør udfordre de normale processer/metoder.
Du er hjemmevant i din færd på nettet
Du mestrer dansk og engelsk - både mundtligt og skriftligt
Du har analytiske evner

 
Det er ikke et krav, men et plus hvis:

Du har indgående kendskab til og erfaring med Google Adwords fra en række forskellige konti
Du har flair for at arbejde med data og analyse
Du er øvet excel-bruger

 
Geniads som Arbejdsplads
På vores kontor i Lystrup, Aarhus, vil du møde en god og dynamisk stemning, hvor faglighed og effektivitet er i højsæde. Geniads er en del af en større virksomhed og sidder derfor i lækre lokaler sammen med flere andre afdelinger, hvor samarbejde på tværs af bordene ofte sker. Geniads har i skrivende stund fem medarbejdere, så du vil indgå i et team, hvor du får et stort medansvar for virksomhedens fremtid og strategiske udvikling. Vi er et team på 5 ambitiøse mennesker, som har en sjov hverdag med en uformel og – hvis vi selv skal sige det – humoristisk omgangstone. Vores motto er ”Always deliver more than expected” og vi stræber dermed kort sagt efter at levere Danmarks bedste Google Adwords produkt. Personalearrangementer m.v. foregår derfor i skønt samspil med afdelingernes mange ansatte.
 
Det kan vi tilbyde

En ung, dynamisk og fremadstormende iværksætter-arbejdsplads
Mulighed for at udvikle sin viden og kompetencer inden for online markedsføring
Fleksibel arbejdstid med masser af frihed under ansvar, hvis det er ønsket
Løn efter kvalifikationer, pension, sundhedsordning

 Er du interesseret og kvalificeret? Så håber vi, at du vil sende os din ansøgning senest 9. marts 2018, men gerne snarest muligt.
Skriv ”Jobansøgning – Google Adwords konsulent” i mail overskriften og besvar gerne følgende i din ansøgning:

Hvad motiverer dig til at søge om jobbet?
Hvad kan du særligt bidrage med for Geniads?
Hvorfor er du den rette til lige præcis dette job? 

 
Ansøgning og eventuelle spørgsmål sendes på på mail til Jesper Balleby Hansen: jesper@geniads.com
Vi ser frem til at modtage din ansøgning.]