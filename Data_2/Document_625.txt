[Brænder du for at skabe positive relationer, facilitere succesfulde rekrutteringsprocesser af IT-konsulenter og ønsker du stor indflydelse på din egen stilling?  
Moment søger, på vegne af Convision, en kompetent Sourcing Manager med solid forretningsforståelse, godt IT-kendskab samt talent for at holde overblik.
Om jobbet
Som Sourcing Manager vil dit primære ansvarsområde være at vedligeholde og udbygge relationer til relevante IT-konsulenter til virksomhedens CV-database, der p.t. består af 800 medlemmer og primært er udgjort af IT-projektledere samt .Net og Java udviklere. Du vil besidde en nøgleposition i virksomheden og have stor mulighed for at sætte dit præg på udviklingen af jobbet samt have et tæt samarbejde med både salgsteam og ledelse.
Du vil bidrage til at finde de dygtigste IT-konsulenter til Convisions kunder og dermed sikre en effektiv og professionel rekrutteringsproces. Du skal derfor se det som en motivation at være med til at opbygge Danmarks bedste konsulent CV-database.
Dine arbejdsopgaver vil bl.a. være:

Fastholde og udbygge positive relationer til det eksisterende konsulentnetværk, som primært består af IT-tekniske profiler og specialister indenfor bl.a. projektledelse, udvikling og tests
Afholde interviews hvor du afdækker konsulenters kompetencer
Facilitere hele rekrutteringsprocesser
Afholde aktiviteter der fremmer tilgangen af dygtige IT-konsulenter
Rekruttering af nye konsulenter til konsulentnetværk
Interview og indhente referencer
Medvirke til udarbejdelse af præsentationsmateriale samt opslag
Administrativ kandidatbehandling i online konsulentsystem
Planlægning af konsulentarrangementer

Din profil
Der lægges mere vægt på den rigtige vilje til at være en del af virksomhedens succes fremfor årelang anciennitet. Du forventes, at have stærke kommunikative kompetencer både skriftligt og mundtligt og formår at profilere virksomheden og arbejde for at opnå virksomhedens mål.
Derudover er det afgørende, at følgende beskrivelse passer på dig:

Besidder uddannelse på minimum bachelorniveau, gerne indenfor HR.
Godt grundlæggende kendskab til IT, herunder gerne kendskab til forskellige programmeringssprog
Erfaring med at afholde interview eller 1:1 samtaler, gerne i forbindelse med rekruttering
Højt drive og proaktiv tilgang til dit arbejde
Dine gode samarbejdsevner og forståelse for mennesker betyder, at du ubesværet kommunikerer med alle
Du besidder et stort overblik og kan håndtere mange varierende opgaver i en til tider hektisk hverdag, der kræver, at du arbejder metodisk og struktureret
Besidder en god forretningsforståelse og kan håndtere deadlines

Desuden er det et klart plus, hvis du har erfaring med rekrutteringsarbejde eller gerne vil lære herom.
Vi tilbyder
En spændende og udfordrende hverdag i en ambitiøs virksomhed, hvor du får selvstændigt ansvar og bliver en del af en dynamisk arbejdsplads med en uformel omgangstone og et godt sammenhold. Arbejdssted vil være Storkøbenhavn (der planlægges at flytte til større lokaler).
Derudover tilbydes der certificering i personlighedstest samt mulighed for at bidrage til udviklingen af initiativer til fastholdelse af særligt talentfulde konsulenter.
Hvis du har nogle spørgsmål vedrørende stillingen er du velkommen til at kontakte IT rekrutteringskonsulent Helene Noer Lund på hnl@moment.dk.
Er du den rette?
Moment varetager den indledende rekrutteringsproces, og det er derfor vigtigt, at du ansøger jobbet gennem os. Er du interesseret i dette spændende og udfordrende job, så klik på ”Søg dette job” og vedhæft din ansøgning samt CV.
Da vi løbende behandler ansøgninger, vil vi anbefale dig at ansøge hurtigst muligt!
Vi glæder os til at høre fra dig! ]