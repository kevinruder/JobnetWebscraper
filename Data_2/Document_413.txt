[Vil du have det fulde ansvar for at drive og optimere den digitale e-commerce platform for en dansk virksomhed med globalt salg inden for personlig pleje?
Vi tilbyder en selvstændig og spændende stilling med et stort potentiale for udvikling og muligheden for at sætte et personligt aftryk på en lang række områder. Du vil få værdifuld indsigt og erfaring med e-commerce og digital marketing på mange internationale markeder. 
Vi holder til i pæne og hyggelige lokaler i Lyngby. Du bliver en del af et mindre team, som samarbejder i et uformelt og humoristisk miljø. Du får direkte reference til ejerkreds og ledelse. Som ekstra motivation og belønning for dit gode arbejde tilbyder vi en succes bonus oven i en god fast løn.
Optimering og drift af vores digitale platforme
Din hovedopgave bliver at optimere og drive vores webshops samt at udarbejde og følge op på digitale marketing aktiviteter, der booster salget af vores produkter på det globale marked. Du forventes at have et hands-on kendskab til både webshop og SEO/SEM optimering, som du udfører enten på egen hånd eller i samarbejde med vores dygtige underleverandører inden for online marketing ydelser, content marketing, webshop design og hosting. Du bliver den hovedansvarlige for at sikre udvikling og optimering af driften af vores 6 digitale B2C-platforme, men fokuserer på domænet: www.maleedge.com.
DanaMedic producerer og sælger det patenterede produkt, MaleEdge. Produktet produceres i Danmark og sælges i mere end 50 lande. Omsætningen er kraftigt stigende og udgør i dag omkring 12 mio. kr. årligt på globalt plan. Produktet er godkendt af Sundhedsstyrelsen og anvendes af kirurger, hospitaler og læger i både Europa og USA til penisforstørrelse. Produktet virker selvforbedrende, som at gå i træningscenter eller at bruge make-up, og er sikkert og enkelt at anvende. Effekten er videnskabeligt dokumenteret. 
Udvikling og tilpasning af digital marketing strategi
Dine primære opgaver bliver, at:

udvikle og tilpasse marketingstrategier på baggrund af bl.a. Google Analytics data og andre analyseværktøjer
optimere konverteringsrater (CRO), webshop funktioner og kundeoplevelse (UX)
samarbejde med større dansk online marketing bureau omkring de globale markedsaktiviteter
planlægge, eksekvere, analysere, teste og optimere vores digitale performance på SEO og SEM indsatsen
stå for projektstyring og kvalitetssikring af ydelser bestilt hos underleverandører

Digitale kompetencer og forretningsforståelse
Du har allerede erfaring med at optimere websites og webshops og har et godt kendskab til digitale marketing ydelser og underleverandører. Da du er hovedansvarlig for drift og optimering af vores webshops, er det vigtigt, at du er selvkørende, struktureret og resultatfokuseret. Du skal have et godt overblik og kunne drive projekter fra idé til implementering. Derudover lægger vi vægt på, at du:

har nogle års erfaring med e-commerce, herunder drift og optimering af webshop
har godt kendskab til webshop CMS, herunder meget gerne Magento/Magento 2
er fortrolig med analyseværktøjer herunder Google Analytics og andre Google tools
er fortrolig med SEO, SEM, CRO og UX
kendskab til affliate marketing vil være en fordel
taler og skriver flydende dansk og engelsk, så du kan kommunikere med vores internationale samarbejdspartnere
har en relevant uddannelsesmæssig baggrund og/eller relevant erfaring inden for e-marketing fra virksomhed eller bureau

Er du interesseret?
Hvis ovenstående lyder som noget for dig, så hører vi meget gerne fra dig hurtigst muligt. Send din ansøgning til Michael Kock fra EasySearch, som står for rekrutteringen. Vi behandler ansøgningerne løbende, og vi lukker processen, når vi har fundet de rigtige kandidater. Så jo før du søger, desto bedre er dine muligheder. Du kan kontakte Michael Kock på tel. 4278 4278 eller mko@easysearch.dk. 
Om DanaMedic
DanaMedic har eksisteret siden 1995 og sælger i dag sine unikke produkter i mere end 50 lande fordelt over hele verden. Vores patenterede produkter er godkendt af Sundhedsstyrelsen og anvendes af kirurger, hospitaler og læger i både Europa og USA. DanaMedic har oplevet en markant vækst i omsætning de seneste år og har potentiale til at udbygge sin markedsposition markant. Produkterne produceres i Danmark og afsættes gennem 3 forskellige afsætningskanaler: nationale distributører, affiliate marketing og e-commerce til slutbrugere verden over. Vi er en mindre virksomhed beliggende i hyggelige omgivelser i Lyngby, hvor vores 6 ansatte hver især er chef for deres eget område. Vi har et uformelt, humoristisk miljø, hvor der samtidig bliver bestilt noget. Vi har et fladt hierarki, og det forventes, at dine egne ambitioner og normer for veludført arbejde driver værket. Læs mere om os og MaleEdge på www.maleedge.com.
 ]