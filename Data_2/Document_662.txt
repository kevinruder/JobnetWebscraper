[Vores gode kollega skal på barsel, og vi søger derfor hendes vikar i 37 timer ugentlig med tiltrædelse den 1. maj 2018 eller snarest herefter. 
Vores gode kollega skal på barsel, og vi søger derfor hendes vikar i 37 timer ugentlig med tiltrædelse den 1. maj 2018 eller snarest herefter.
Om jobbet på det forsikrede område
Vi søger en ny kollega, som kan varetage følgende arbejdsopgaver sammen med de øvrige beskæftigelsesmedarbejdere på området:


Samtaler med borger

Fællessamtaler med a-kasse og borger

Information og vejledning om arbejdsmarkedsforhold, uddannelse og jobsøgning

Administrative opgaver i forbindelse med borgerens kontakt- og aktiveringsforløb

Afdækning af borgerens kompetencer og eventuelle opkvalificeringsbehov herunder matchning til konkrete jobåbninger

Virksomhedskontakt herunder etablering af virksomhedspraktik, ansættelse med løntilskud og jobrotation

At motivere og engagere borgeren i sit jobsøgningsforløb
Din profil

Du må gerne have en relevant videregående uddannelse
Du har interesse i og gerne erfaring med vejledning og aktivering indenfor jobcentrets vilkår og rammer
Du må gerne have kendskab til gældende lovgivning og kan omsætte den i praksis
Du er stærk i den daglige administration og har god datadisciplin
Du kan påtage dig myndighedsrollen
Du kan arbejde selvstændigt, systematisk og målrettet
Afdelingen
Job og Uddannelse består af 32 medarbejdere, som både omfatter beskæftigelsesmedarbejdere, ydelsesmedarbejdere og administrative medarbejdere.
Job og Uddannelse varetager opgaven vedrørende alle målgrupperne i kontanthjælpsreformen samt opgaven vedrørende de forsikrede ledige med henblik på job eller uddannelse. Den beskæftigelsesrettede indsats omfatter bl.a. råd og vejledning, aktivering i form af nytteindsats, virksomhedspraktik, løntilskud, uddannelsesforløb samt jobsøgnings- og afklaringsforløb.
Desuden varetager afdelingen myndighedsopgaver i forbindelse med udbetaling af ydelser til de målgrupper, som afdelingen varetager indsatsen overfor.
Vi tilbyder
Vi kan tilbyde et spændende og udfordrende job med fokus på fortsat implementering af reformer. Du bliver en del af et team af beskæftigelsesmedarbejdere, hvor der er faglig sparring, kollegial og personlig støtte.
Løn- og ansættelsesvilkår
Løn- og ansættelsesforhold efter gældende overenskomst mellem KL og HK.
Yderligere oplysninger
Ønsker du yderligere oplysninger, kan du kontakte afdelingsleder Tina Elkjær på 99 66 75 50 eller Faglig koordinator Egon Knøss på 9966 7560
Der er ansøgningsfrist den 24. april 2018 og vi forventer at afholde ansættelsessamtaler den 26. april 2018





]