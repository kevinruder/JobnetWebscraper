[Har du lyst til at få et indgående kendskab til din uddannelse, hjælpe andre studerende med at forstå muligheder, regler og vigtige valg under deres uddannelse og samtidig opnå formidlingserfaring? Så er muligheden her.Vi søger pr. 11. maj 2018 en ny studenterstudievejleder for Matematik og Statistik. Du vil komme til at indgå i et mindre team af studenterstudievejledere fra Matematik, Matematik-økonomi, Datalogi og IT, hvor I i nogen grad også varetager vejledningen af hinandens uddannelser. Du vil blive en del af afdelingen Vejledning og Studieinformation på Science and Technology, som består af 16 studenterstudievejledere og 9 akademiske medarbejdere.JobbetDu skal vejlede kommende, nuværende og forhenværende studerende, herunder:

vejlede studerende, der henvender sig personligt, via mail eller telefon eller i træffetiden
planlægge og afholde kollektive informations- og vejledningsarrangementer
deltage i diverse arrangementer som u-days, studiepraktik og workshops
bidrage til studieinformation om din uddannelseVi forventer, at du

er studerende ved Matematik på Aarhus Universitet
har lyst til at få dybere kendskab til din uddannelse samt studieadministrative regler og procedurer
har lyst til at få kendskab til de øvrige uddannelser ved Science and Technology
er empatisk og god til at lytte, er ansvarsbevidst og god til at samarbejde
er god til at kommunikere skriftligt og mundtligt – både ved personlige samtaler og oplæg i store forsamlingerDu skal have en vis viden om din uddannelse, men det er ikke et krav, at du har den, inden du starter.Vi kan tilbyde

et spændende, udfordrende og givende studiejob, der vil give dig et indgående kendskab til dit studie, samt praktisk erfaring med personlige samtaler og formidling
sidemandsoplæring ved jobstart og løbende råd og sparring hos de andre studievejledere, hos studieadministrationen og hos de uddannelsesansvarlige
5 dages grunduddannelse i vejledning samt diverse temadage, der løbende holder dig opkvalificeret
et arbejde i et velfungerende team af studenterstudievejledere, hvor både faglig sparring og socialt samvær vægtes højtDen ugentlige arbejdstid er meget varierende, med spidsbelastninger i forbindelse med events og orienteringsmøder, men vil gennemsnitligt være cirka 5-6 timer om ugen. Du vil have træffetid i Studieservice ST, og bookede samtaler med studerende svarende til cirka 2-3½ time om ugen, og dertil kommer diverse oplæg mv. Dit arbejdssted vil være studievejledningen på Ny Munkegade 120, 8000 Aarhus C.Yderligere information kan fås hos nuværende studievejleder for matematik studievejleder.matematik@au.dk (studievejleder.matematik@au.dk) eller hos studie- og trivselsvejleder Stina Lykkebye Tylen pr. mail slt@au.dk (slt@au.dk) eller mobil 2383 3232.Ansøgningen skal indeholde cv, kort personlig ansøgning, årskortnummer og telefonnummer.FormaliaLøn- og ansættelsesvilkår i henhold til overenskomst for studenterundervisere ved universiteter m.v. indgået mellem Finansiministeriet og Studenterundervisernes Landsforbund samt Foreningen af Danske Lægestuderende.Alle interesserede uanset personlig baggrund opfordres til at søge.AnsøgningsfristAlle ansøgninger skal være lavet online og modtaget senest: 20.04.2018 
 ]