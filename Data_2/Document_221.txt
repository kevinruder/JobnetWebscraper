[Studentermedarbejder med interesse for uddannelseskvalitet
Aarhus Maskinmesterskole (AAMS) søger en studentermedarbejder til arbejdet med ledelsesinformation, da vores nuværende studentermedarbejder afslutter sin uddannelse.
AAMS har de seneste år været igennem en omstillingsproces fra uddannelsesakkreditering til institutionsakkreditering, som er opnået med et positivt resultat i slutningen af 2017. Det har medført at ledelsesinformationen er styrket, så ledelse og øvrige interessenter får et fælles grundlag for at drøfte uddannelsernes kvalitet på. Et væsentligt fokus i de kommende år er således at sikre en mere driftsfokuseret fase af dette arbejde.
 
Opgaverne for vores nye studentermedarbejder omfatter

At du bidrager til ledelsesrapportering med løbende information om uddannelsernes kvalitet
At du indsamler, systematiserer og formidler data og viden om AAMS’s uddannelser eller områder med særligt fokus for uddannelserne
At du bidrager til kvalitetssikring af et kommende nyt udbud af uddannelsen
 
Vi forventer, at du

Skal i gang med en kandidatuddannelse i uddannelsesvidenskab eller en kombination af en anden relevant humanistisk uddannelse og samfundsvidenskab
Er i stand til at undersøge og fortolke komplekse og dynamiske sammenhænge indenfor uddannelsesområdet
Kan formulere dig klart og tydeligt på skrift
Er initiativrig og i stand til også at arbejde selvstændigt
 
Vi tilbyder

Et relevant og udviklende studiejob med gode personlige og faglige muligheder
Alsidige og udfordrende arbejdsopgaver
Løn
Som studentermedarbejder ansættes du som timelønnet, med en gennemsnitlig arbejdstid på 8 timer/uge. Vi er fleksible i forhold til eksamensperioder mm. Løn i henhold til gældende cirkulære om overenskomst for studenterundervisere ved universiteter mv.
 
Ansøgning og frister
Send din ansøgning senest den 19. april 2018 via mail til aams@aams.dk og mærk e-mailen med emnet ”Studentermedarbejder”. Vi forventer at du kan begynde senest 1. august 2018.
 
Hvis du har spørgsmål til stillingen er du velkommen til at kontakte Kvalitetschef Simon Bek Rasmussen på telefon 4122 7102 eller mail sbr@aams.dk.
Du er også velkommen til at kontakte vores nuværende studentermedarbejder Mathilde Have Hansen på telefon 4122 7119 eller mail mhh@aams.dk hvis du vil høre mere om hendes indtryk af AAMS og arbejdsopgaverne.
 
Om AAMS
AAMS er en selvstændig, selvejende videregående uddannelsesinstitution og Danmarks største udbyder af professionsbacheloruddannelsen til maskinmester. Desuden gennemfører vi en række tekniske erhvervsakademiuddannelser i samarbejde med Erhvervsakademi Aarhus. Kvalitetsafdelingen er en lille, men central, afdeling der etablerer ledelsesinformation og løser opgaver i samarbejde med AAMS’s strategiske ledelse, uddannelser samt støttefunktioner, der alle registrerer data og/eller er brugere informationen.]