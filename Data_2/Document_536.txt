[Kan du tænke udviklingsorienteret og strategisk? Har du lyst til at arbejde selvstændigt og være med til at præge egne arbejdsopgaver? Så er du måske instituttets nye uddannelseskonsulent i ledelsessekretariatet.Institut for Kultur og Samfund, Arts, Aarhus Universitet opslår hermed en fuldtidsstilling som uddannelseskonsulent (fuldmægtig / specialkonsulent) til besættelse 1. maj 2018 eller snarest derefter.Vi søger en medarbejder, der sammen med de øvrige konsulenter i institutledelsen både kan under-støtte instituttets generelle udvikling og samtidigt have fokus på en kvalitetssikring og udvikling af uddannelser. Det sidste forgår i samarbejde med fakultetssekretariatet samt fakultetets studieadministration.Institutsekretariatet består af en central enhed der yder ledelsesstøtte samt lokale afdelinger i de faglige miljøer til servicering og understøtning af afdelingsledere og medarbejdere. Den opslåede stilling vil blive knyttet til den centrale enhed. Arbejdsstedet er Nobelparken, Jens Chr. Skous Vej 7, 8000 Aarhus C.De primære arbejdsopgaverI tæt samarbejde med instituttets anden uddannelseskonsulent vil du blive bedt om at varetage følgende opgaver:

at bistå studieleder og afdelingsledere med udviklingsprojekter, særligt på uddannelsesområdet
at bearbejde data og udarbejde analyser og baggrundsnotater
at koordinere udviklingsmæssige og strategiske tiltag for instituttets uddannelser og samarbejde med studieleder og afdelingsledere om implementering af uddannelses¬strategien
at koordinere aktiviteter på efter- og videreuddannelsesområdet
at være tovholder for instituttets erhvervsudvalg
at understøtte studielederen i forhold til instituttets DVIP-ansættelser
at bidrage til kvalitetssikring af de videnskabelige medarbejderes timeregnskab
at medvirke til at sikre effektiv kommunikation på uddannelsesområdet internt på instituttet, med universitetets og fakultetets uddannelsesadministration, med dekansekretariatets uddannelsesrådgivere og med de øvrige institutters uddannelseskonsulenter.Vi forventer, at den kommende medarbejder:

har en relevant akademisk uddannelse
har solide erfaringer med uddannelsesområdet, herunder planlægning, udvikling og kvalitetssikring, gerne inden for instituttets uddannelsesvifte
har erfaring med ledelsesstøtte
har stærke formulerings- og formidlingsevner skriftligt og mundtligt på såvel dansk som engelsk
har analytisk sans og kan arbejde selvstændigt
har erfaring med projektledelse
er fleksibel og imødekommende
trives i et miljø med mange forskellige opgaver, herunder ad hoc-opgaver.Vi tilbyder:

et godt teamsamarbejde samt nær og daglig kontakt til ledelsen
et uformelt arbejdsmiljø
en alsidig og udfordrende stilling
mulighed for personlig og faglig udvikling.Den kommende uddannelseskonsulent refererer til sekretariatsleder Jytte Ringtved. For yderligere oplysninger om stillingens indhold kontakt venligst studieleder Liselotte Malmgart, 8716 2752, e-mail: lm@cas.au.dk (lm@cas.au.dk) eller uddannelseskonsulent Peter Thuborg, 4056 2170, e-mail: thuborg@au.dk (thuborg@au.dk)Om Institut for Kultur og SamfundInstituttet er et af tre institutter under Arts. Det dækker følgende fagområder: Antropologi, arabisk og islamstudier, arkæologifagene, filosofi, historie, idéhistorie, religionsvidenskab, teologi, område-studier samt klassiske studier. Yderligere information, se: http://cas.au.dk/ (http://cas.au.dk/)Ansættelsessamtaler forventes afholdt d. 19. april 2018.Løn og ansættelsesvilkår i henhold til gældende overenskomst mellem Finansministeriet og Akademikernes Centralorganisation. Alle interesserede uanset personlig baggrund opfordres til at søge.AnsøgningsfristAlle ansøgninger skal være lavet online og modtaget senest: 03.04.2018Faculty of ArtsArts er et af fire hovedområder på Aarhus Universitet. Arts bidrager til Aarhus Universitets forskning, talentudvikling, videnudveksling og uddannelser.Med omkring 500 videnskabelige medarbejdere, 260 ph.d.-studerende, 10.500 bachelor- og kandidatstuderende samt 1.500 studerende på efter/videreuddannelse udgør Arts et stærkt og mangfoldigt forsknings- og uddannelsesmiljø.Arts består af Institut for Kommunikation og Kultur, Institut for Kultur og Samfund, Danmarks institut for Pædagogik og Uddannelse, Center for Undervisningsudvikling og Digitale Medier. Enhederne huser hver især stærke fagmiljøer og danner udgangspunkt for interdisciplinær forskning og uddannelse.Fagmiljøerne og uddannelserne på Arts indgår i internationale samarbejder og har et fælles mål om at bidrage til udviklingen af viden, velfærd og kultur i interaktion med det omgivende samfund.Læs mere på arts.au.dk (http://arts.au.dk/) 
 ]