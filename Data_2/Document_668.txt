[Har du lyst til at være en del af vores sekretærteam?  Vi søger en faglig dygtig lægesekretær, som er glad for at skrive og koordinere indkaldelser til diverse undersøgelser, telefonpasning og receptionsarbejde.     Vi er i alt 5 lægesekretærer og 3 kontorassistenter i klinikken. Vi er opdelt i teams og har derudover særlige ansvarsområder hver især.   Vi er en højt specialiseret Endokrinologisk klinik og vi behandler bl.a. patienter med sukkersyge, hypofysesygdomme, hormon- og stofskiftelidelser, neuroendokrine tumorer og osteoporose. Du vil, ved en ansættelse hos os, opnå et særligt kendskab til mange komplicerede endokrinologiske sygdomme.    Vi tilbyder:    Skrivning af konferencer.  Booke konferencer.  Rekvirere diverse undersøgelser og koordinere     patientforløb.   Dataregistrering.  Passe telefonen og receptionen.  Tværfagligt samarbejde med læger og     sygeplejersker.  Kontor på administrativ gang.  En afdeling med høj faglig standard.    Din profil:    Du er uddannet lægesekretær.  Du er rutineret i SP – hvis ikke, så vil der     være oplæring.   Du kan arbejde selvstændigt.  Du er initiativrig og effektiv.   Du yder en høj service overfor læger og     sygeplejersker og ikke mindst patienterne.     Yderligere oplysninger kan fås ved henvendelse til   Ledende lægesekretær Karina Bredsgaard på telefon 3545 1845 eller karina.bredsgaard@regionh.dk.    Ansættelsesvilkår  Stillingen er en vikarstilling med start snarest muligt til 30. december 2018.   Løn- og ansættelsesvilkår følger overenskomst indgået mellem Regionernes Løn- og Takstnævn og HK-Kommunal for lægesekretærer m.fl.    Ansøgningsfrist:  Send ansøgning og cv via nedenstående link senest:  Tirsdag den 27. marts 2018, kl. 23:59.   Ansættelsessamtaler afholdes løbende.   ]