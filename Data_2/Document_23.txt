[Teamkoordinator for Løn og DataTil central position med ansvar for teamet, lønudbetaling, lønsystemer og rapportering  Som temakoordinator indgår du i den centrale stabsfunktion Løn, HR, Arbejdsmiljø og Strategi, der servicerer organisationen på personaleområdet. Stabsfunktionen varetager desuden HR, Arbejdsmiljø og Strategi på overordnet niveau. På baggrund af omstrukturering af opgaver er der behov for en teamkoordinator til Løn og Data til start hurtigst muligt. Kvalitet og forudsigelighed fra data ind til løn ud  Dit overordnede ansvar er at lede teamet, der arbejder med processer og systemer omkring tidsregistrering, løn og rapportering for ca. 600 medarbejdere, fordelt på både offentlige og private overenskomster. Teamet består af to lønkonsulenter, datakonsulenten og HR assistenten. Du sikrer med dit team, at vore medarbejdere får korrekt løn til tiden, og du skal kunne håndtere processen fra start til slut. Du står på mål for, at rammerne for teamet er stabile og forudsigelige, og indgår i løbende dialog med den øvrige organisation omkring kvalitet, opgaveløsning og ændringer. Du inddrager dine medarbejdere i alle opgaver omkring drift og udvikling, analyse og løbende optimering. I det daglige er du nærværende i driften af opgaverne og leder med fokus på motivation, kompetenceudvikling, målopfølgning, konflikthåndtering, fokus på arbejdsmiljø og trivsel. Stærk faglig profil med tydelige kommunikative kompetencer Du er administrativt uddannet og har suppleret din faglighed med en lederuddannelse på diplomniveau eller tilsvarende. Du har min. 8 års erfaring med løn- og tidsregistreringssystemer og du har gerne 2 – 5 års ledererfaring. Du har erfaring fra en stor organisation, der arbejder hele døgnet, og forstår de særlige systemopsætninger der er nødvendige for at understøtte kerneopgaverne. Vi ser det som en stor fordel, hvis du har erfaring med lønsystemet Lessor til Navision. LessorNAV  Din faglige indsigt i løn- og tidsregistreringssystemer og dine erfaringer fra lignende opgaver giver dig ballasten til at analysere problemstillinger og gennemføre planlagte forandringer.Du evner at udfordre det eksisterende og sikre høj kvalitet i lønhåndtering, rapportering og kontakt til de ansatte. Dine ledelsesredskaber, erfaring og sociale profil gør dig til en involverende teamkoordinator og du er god til at indgå i samarbejde med andre funktioner. Yderligere er du kendt for din evne til at stå fast på beslutninger og for din omsorg for organisationens behov og ønsker.  Stærk kultur med fokus på udvikling Du bliver en del af en arbejdsplads præget af engagement og godt humør og vil indgå i et travlt og velfungerende team med et godt arbejdsklima og gode kollegaer. Du får stor indflydelse på udvikling af rammer og retning og opbakning til at tilrettelægge og udvikle arbejdsforholdene for teamet. Du referer til HR-Chefen og indgår i tæt samarbejde med øvrige konsulenter i funktionen.  Vi tilbyder gode muligheder for faglig og personlig udvikling og en særdeles varieret hverdag med en kompleks sammensætning af systemer, aftaler og medarbejderkategorier. Løn- og ansættelsesforhold efter gældende aftaler. Aalborg Service A/S varetager de fælles administrative opgaver for Aalborg Forsyning og har særligt fokus på at skabe synergi og stordriftsfordele på tværs af organisationen. Vi udtrykker vores værdier med nøgleordene: tillid, respekt, faglighed, samarbejde og udvikling. Vi har fokus på lederudvikling med afsæt i Leadership Pipeline. Vi arbejder med en høj grad af social kapital. Trivsel og arbejdsglæde er fundamentale arbejdsvilkår, ligesom vi lægger vægt på, at vores ydelser leveres med høj kvalitet og faglighed samt med fokus på produktivitet og medarbejder- og kundetilfredshed. Vi tilbyder fleksible arbejdstider, mulighed for efteruddannelse, fri telefon, fitnessfaciliteter og kantineordning.Du kan læse mere om os på www.aalborgforsyning.dk og www.aalborg.dk. Ansøgning og spørgsmål Har du spørgsmål til stillingen er du velkommen til kontakte HR-chef Annemette J. Mouritsen på tlf. 27 87 52 99. Ansøgningsfrist er 24. juni og du søger jobbet ved at klikke på "send ansøgning" og udfylde den formular, som kommer frem. Det er desuden muligt at vedhæfte bilag i begrænset omfang. Det forventes, at du vedhæfter motiveret ansøgning, CV og relevante uddannelsesbeviser.  Aflønning i henhold til gældende overenskomst. Der afholdes ansættelsessamtaler i uge 26. Vi anvender personprofil i ansættelsesprocessen. 
Denne jobannonce blev oprindeligt opslået på https://www.ofir.dk/
(Den originale annonce kan ses på: https://www.ofir.dk/showojob.aspx?ofirid=53d19db8)]