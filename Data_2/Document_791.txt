[Interesserer du dig for drift og udvikling af ESDH-systemer og for at få ESDH og forretningens processer til at gå op i en højere enhed? Brænder du for at hjælpe dine kollegaer med at bruge IT-værktøjerne optimalt?  Så er du måske vores nye kollega i Styrelsen for Patientsikkerhed.     Om kontoret   Stillingen som ESDH-konsulent er placeret i Ledelsessekretariatet, hvor vi arbejder med ledelsesbetjening, projekt- og kvalitetsstyring, kommunikation og presse samt ESDH. Ledelsessekretariatet er præget af høj faglighed og til tider højt tempo, men også en humoristisk og uformel tone.    Dit arbejde   Som ESDH-konsulent i Ledelsessekretariatet vil du være styrelsens tovholder på brug og udvikling af vores ESDH-system Captia. Du vil referere direkte til kontorchefen for Ledelsessekretariatet i dit daglige arbejde.    I tæt samarbejde med vores koncernfælles IT-funktion i Sundhedsdatastyrelsen vil du skulle planlægge og gennemføre udviklings- og driftsopgaverne på ESDH-området, herunder f.eks. datasplit/reorganiseringsopgaver, vedligeholdelse af organisation/brugere, indblikskoder og journalplan, vedligeholde vores journalvejledning, forestå periodeskift og arkivafleveringer, implementere opgraderinger og tilpasninger samt – ikke mindst – bidrage til, at styrelsens konsulenter bruger ESDH-systemet optimalt blandt andet gennem undervisningstiltag.    Din uddannelse og erfaring  Vi forventer, at du har en akademisk uddannelse eller en anden relevant baggrund, samt erfaring med ESDH-administration, ESDH-konsulentopgaver samt implementeringsprojekter.    Du kan genkende dig selv i følgende personlige kompetencer:    •	Du er en fagligt dygtig ESDH-konsulent og kan arbejde selvstændigt og struktureret   •	Du er en erfaren projektdeltager og er aktivt kommunikerende omkring opgaver og projekter   •	Du har en stærk analytisk sans og besidder særdeles gode kommunikationsevner i skrift og tale   •	Du er smidig og serviceminded og samarbejder godt med kolleger på alle niveauer og med leverandører    Dine personlige kvalifikationer   Vi lægger vægt på, at du:    •	Tager ejerskab for opgaveløsningen på ESDH-området og er vedholdende, fokuseret og resultatorienteret   •	Udvikler og styrker kontorernes brug af ESDH i tæt samspil med vedligeholdelse, videreudvikling og tilpasninger af ESDH-systemet  •	Kan udarbejde kravspecifikationer/ændringsanmodninger, teste ændringer og implementere disse i forretningen   •	Bidrager aktivt til positiv udvikling af datakvaliteten i ESDH-systemet og effektive forretningsgange    Vi tilbyder   Et meningsfuldt arbejde med samfundsnyttige opgaver. Du vil blive en del af et aktivt fagligt miljø med berøringsflader til hele styrelsen, og hvor du sammen med dygtige og engagerede kolleger får mulighed for at anvende og udvikle dine kompetencer.    Om ansættelsen   Ansættelsen som ESDH-konsulent vil ske i henhold til gældende overenskomst mellem Finansministeriet og Akademikernes Centralorganisation.   Med en anden relevant uddannelse vil ansættelsen ske i henhold til fællesoverenskomsten mellem Finansministeriet og OAO-S (Offentligt Ansattes Organisationer – det statslige område) og organisationsaftale med Samdata og HK/STAT for it-konsulenter og kontorfunktionærer.     Kontakt os gerne   Du kan få mere at vide om jobbet ved at kontakte kontorchef for Ledelsessekretariatet Christian Dubois, tlf.: 2257 2988.    Er du interesseret?   Klik på "søg stillingen" og send os din ansøgning med CV og eksamensbevis. Ansættelsessamtaler forventes afholdt i uge 15 og 16.    Generelt om styrelsen   Styrelsen for Patientsikkerhed arbejder for, at det er trygt at være patient i det danske sundhedsvæsen. Vi fører bl.a. tilsyn med autoriserede sundhedspersoner og sundhedsorganisationer, udsteder autorisationer til 16 forskellige autoriserede faggrupper, og vi behandler klager fra patienter og ankesager om erstatninger. Vi administrerer desuden rapporteringssystemet om utilsigtede hændelser i sundhedsvæsenet, ligesom vi administrerer EU-reglerne om sygesikring ved behandling i udlandet.    På det grundlag bidrager vi til, at sundhedsvæsenet lærer af fejl og forebygger gentagelser. Vi er mere end 450 konsulente og har tilknyttet over 700 sagkyndige konsulenter, der dækker de sundhedsfaglige specialer inden for hele sundhedsområdet.    Som led i anden del af regeringens plan for flytning af statslige arbejdspladser vil behandlingen af klager fra patienter og ankesager om patienterstatninger blive varetaget af den kommende Styrelse for Patientklager og Erstatning fra forventeligt 1. maj 2018. Den opslåede stilling er ikke berørt af udflytningen.  ]