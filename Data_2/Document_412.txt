[Analyse- og planlægningsmedarbejder med flyttekoordinator funktion frem mod Gødstrup Tidsbegrænset stilling   Vil du være en del af holdet, som skal være med til at planlægge flytningen af Regionspsykiatrien Vest til det nye supersygehus i Gødstrup i 2020 – så har du muligheden nu!Vi står overfor en flytning, som udover den fysiske flytning også indebærer fokus på ændringer af bl.a. kultur, arbejdsgange og intern logistik.  Til holdet søger vi en person i tidsbegrænset stilling, der er lidt af en pernittengryn, og som har lyst til at tage ansvar og bidrag i flytteprocessen, så vores organisation står klar til at arbejde i det nye hus.Du vil komme til at arbejde tæt sammen med kollegaer i Regionspsykiatrien Vest, koordineringsenheden i Psykiatri og Social samt Hospitalsenheden Vest.Foruden at være primus motor i flytteprocessen til Gødstrup, vil du også komme til at arbejde med koordinering, planlægning og analyse inden for satspuljeområdet, telepsykiatri og patientplanlægning samt etablering af Psykiatrien i Nordvest i Center for Sundhed i Holstebro. Stillingen er tidsbegrænset frem til efter indflytningen på det nye psykiatriske hospital i Gødstrup – primo 2020. Du ville skulle arbejde tæt sammen med de andre nuværende to flyttekoordinator, hvoraf den ene går på barsel til sommer. Stillingen er 37 timer om ugen og er til besættelse den 1. juni 2018 eller hurtigst muligt. Om digVi vægter personlige og sociale kompetencer højt, ligesom erfaring og faglige kompetencer indenfor implementeringen af forandringsprocesser er en nødvendig forudsætning for at kunne bestride jobbet. Du er systematisk og vedholdende, og befinder dig godt med et højt tempo og masser af nye udfordringer. Vi lægger vægt på at du har projektforståelse og gerne erfaring med projektledelsen. Derudover er det vigtigt at du har lyst og gå på mod til at gå forrest og samtidig have forståelse for de forskellige faggruppers forskelligheder og udfordringer. Vi lægger vægt på, at du er:  analytisk og faglig stærk gerne med viden indenfor sundhedsvæsnet og psykiatri mestrer projektledelse – herunder projektforståelse og processer helhedsorienteret, men med flair for detaljen tillidsvækkende og løsningsorienteret og har stærke samarbejdsevner   en dygtig formidler med et klart og præcist blik for det væsentlige for den enkelte faggruppe/målgruppe hurtigt til at sætte dig ind i nye arbejdsopgaver og områder modig og evner at bidrage med nye tanker og ideer   selvstændig, tager ansvar og initiativ uddannet på kandidatniveau. Fx: cand.scient.adm, cand.merc., cand.scient.pol. eller lignende   Dit jobDine primære arbejdsopgaver vil være relateret til flytteprocessen, samt andre koordinerende opgaver i Regionspsykiatrien Vest. Du får selv indflydelse på, hvorledes opgaverne håndteres og planlægges. Du vil eksempelvis blive udfordret af følgende opgaver:    Projekt- og procesledelse i forbindelse med udviklings-, implementerings- og forandringsprocesser i organisationen før, under og efter indflytningen Planlægning og koordinering af flytteopgaver, herunder detailplanlægning.     Styring og sikring af overholdelse af flyttemanual Være processtyrende i tværgående flyttegrupper udarbejdelse af flyttemanualer, overholdelse af rammer, styring på tid, kvalitet og økonomi Planlægge og sikre gennemførelsen af alle afdelingsspecifikke opgaver i tæt samarbejde med afdelingsledelsen og samarbejdsparter Være afdelingens primære kontaktperson og tovholder i forhold til tværgående aktiviteter   Stå for arrangementer relateret til flytteprocessen og videreformidling af information   Udarbejdelse af ledelsesinformation og sagsbehandling Projektkoordinator på satspuljeprojekt vedr. selvmordsforebyggelse Koordinator for opgaver vedr. telepsykiatri samt implementering af telepsykiatrisk udviklingstiltag Projektkoordinator for Psykiatrien i Nordvest, Center for Sundhed i Holstebro Varetagelse af det analytiske og statistiske område i afdelingen. Sikre tilgængelige data til understøttelse af kliniske og administrative beslutninger Støtte fagligt ansvarlige i udarbejdelse og revidering af politikker, retningslinjer og instrukser   Vi tilbyder  En kultur hvor vi har modet til gå forrest og tage nye initiativer En arbejdsplads med særligt fokus på et godt arbejdsmiljø og en positiv kultur. Et eksempel er muligheden for bevægelse på arbejdet ved cykler/gåbånd m.m. Et arbejdsmiljø med højt til loftet og en uformel tone med gode kollegaer, mono- som tværfagligt En hverdag præget af selvstændige og udfordrende opgaver og fleksible rammer   Arbejdssted:Primært ansættelsessted i Herning. Der må forventes enkelte arbejdsdage i Holstebro, ligesom der kan forekomme koordinerende møder i andre afdelinger i Psykiatrien i Region Midtjylland. Regionspsykiatrien VestRegionspsykiatrien Vest er en dynamisk, aktiv og udviklingsorienteret afdeling under Psykiatri & Social i Region Midtjylland, med ca. 425 medarbejdere beskæftiget. Regionspsykiatrien Vest er én afdeling fordelt på to matrikler i Holstebro og Herning. Der arbejdes nu strategisk på en samling frem mod DNV i Gødstrup. Du indplaceres organisatorisk i Sekretariatet består af godt 60 kompetente administrative og kliniske medarbejdere, som i fællesskab varetager en bred vifte af administrative opgaver til opbakning for hele afdelingen.Løn- og ansættelsesvilkår iht. gældende overenskomst. Har du brug for yderligere oplysninger, er du velkommen til at kontakte:Sekretariatsleder Jan Rosenbjerg, tlf. 30650893, mailadresse: jaalbe@rm.dkPlanlægningsmedarbejder/Flyttekoordinator Maria Grøn, tlf. 20368051, mailadresse: margrn@rm.dkDin ansøgning skal være os i hænde senest den 16.4.2018. Ansættelsessamtaler finder sted i Herning d. 20.4.2018 mellem kl. 10.00 - 15.00 
Denne jobannonce blev oprindeligt opslået på https://www.ofir.dk/
(Den originale annonce kan ses på: https://www.ofir.dk/showojob.aspx?ofirid=f017f7f8)]