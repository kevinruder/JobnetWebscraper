[ 
Vi søger en projektsygeplejerske til vores kliniske forskningsenhed, med primært fremmøde i Næstved.
Stillingen er normeret til 37 timer pr. uge, med ansættelse 01.06.18.
Forskning
Den Kliniske Forskningsenhed er en stabsfunktion til afdelingsledelsen, og har som opgave, i samarbejde med afdelingens professorer samt overlæger, at udføre klinisk forskning, så alle love, regler og aftaler overholdes.
Da en af vores kollegaer har valgt at gå på pension, søger vi en ny kollega.
Projektsygeplejerskens funktion

Administrative, pædagogiske samt koordinerende opgaver i forbindelse med initiering af studier,
Udarbejdelse af arbejdsskemaer mv. i forbindelse med det enkelte studie
Vejledning af patienter og pårørende i forbindelse med deltagelse i projekter
Være kontaktperson for deltagende patienter 
Formidle og strukturere mundtlige og skriftlige informationer til både patienter og personale
Indsamle data korrekt
Sikre at GCP loven overholdes

Kvalifikationer
Vi søger en projektsygeplejerske der

Har minimum fem års klinisk erfaring, gerne indenfor onkologi
Har erfaring med klinisk forskning, men det er  ingen betingelse
Har gode engelskkundskaber. Fortrolig med både skriftlig og mundtlig kommunikation på engelsk, er en nødvendighed
Er fortrolig med IT
Har gode pædagogiske samt administrative kundskaber
Har overblik og kan arbejde situationsorienteret, herunder udvise ansvarlighed, selvstændighed samt engagement og fleksibilitet i forhold til arbejdsopgaverne
Har gode samarbejdsevner såvel mono- som tværfagligt
Har interesse i at uddanne sig inden for områder, der er relevante i forbindelse med forskningsrelaterede opgaver

Onkologisk Afdeling, er repræsenteret i både Næstved og Roskilde. Den Kliniske Forskningsenhed dækker begge geografier. Der er seks projektsygeplejersker i Næstved og to projektsygeplejersker i Roskilde.
Ud over medicinsk onkologi har afdelingen integreret stråleterapi, palliative teams og palliativt sengeafsnit. Afdelingen har regionsfunktion dvs. vi betjener 820.000 borgere med 114.000 ambulante besøg, 13.000 sengedage årligt. Vi er ca. 330 medarbejdere fordelt på flere faggrupper, heraf er ca 200 ansat i Næstved.
Afdelingen vil indgå i det kommende Sjællands Universitetshospital Køge og skal på det tidspunkt være en højt specialiseret klinisk onkologisk afdeling med fuldt udbygget behandlings-, forsknings- og uddannelseskapacitet.
I dit daglige arbejde vil du referere til ledende overlæge, Mads Nordahl Svendsen samt forskningskoordinator, Lars Munch Larsen.
Løn- og ansættelsesvilkår
Løn- og ansættelsesvilkår efter gældende overenskomst.
Spørgsmål til stillingen kan rettes til forskningskoordinator, sygeplejerske Lars Munch Larsen, 56 51 39 17 eller til ledende overlæge Mads Nordahl Svendsen, 47 32 49 01.
Samtaler 16. eller 17.04.18Om Sjællands Universitetshospital
Sjællands Universitetshospital vil være pioner i det danske sundhedsvæsen og definere en ny, bedre og anderledes måde at drive et sundhedsvæsen på. Med overskriften ”Patienten er alt” implementerer hospitalet en ambitiøs strategi, som vil sætte en ny retning for fremtiden. Missionen er patienten, og visionen er suveræn kvalitet.

Sjællands Universitetshospital er etableret som en organisatorisk enhed. Vi er således allerede nu i gang med at skabe et samlet og bedre sundhedsvæsen for regionens borgere og en spændende og udviklende arbejdsplads for medarbejderne. Når bygningerne i Køge står færdige i 2023, vil regionens specialiserede behandlings-, forsknings- og undervisningsaktiviteter være samlet her. Læs mere om Sjællands Universitetshospital på her.]