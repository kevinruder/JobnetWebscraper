[-med forretningsforståelse og flair for organisationsudvikling    I vores forvaltning har vi fuldt fokus på, hvordan vi yder service af så høj kvalitet, at vores samarbejdspartnere altid får den betjening, der giver mest muligt værdi.   Derfor har HR-teamet brug for en erfaren personalejurist, der formår at kombinere sin juridiske faglighed med det at skabe organisationsudvikling. Hvis du kan det, vil vi meget gerne modtage din ansøgning i Teknik & Miljø i Vejle Kommune.     Du kan komme med på en rejse, HR-teamet har indledt. Vi er ved at omstille os til, at HR i langt højere grad skal rådgive og sparre end blot ekspedere. Vi vil levere en rådgivning, der tilfører servicebegrebet den ekstra dimension, at det giver merværdi for hele organisationen.    Teknik & Miljø er i en kulturforandrende proces, hvor vi altså har fokus på serviceadfærd. Når en kultur og adfærd skal forandres, er leder- og medarbejderudviklingen naturligt nok øverst på dagsordenen. Derfor er der i høj grad brug for, at HR kan bidrage til organisationen med de gode løsninger på ledernes personalemæssige udfordringer. Vores nye personalejurist skal derfor være i stand til at løse sine opgaver i den daglige HR-drift og samtidig hele tiden have øje for, hvad den enkelte leder har brug for af kompetenceudvikling i sin afdeling.     Videndeling og samarbejde   Det er en forudsætning for at varetage opgaven, at du har solid personalejuridisk erfaring, og at du gavmildt deler din viden og erfaring med de nærmeste kolleger. Du vil indgå i et velfungerende HR-team, hvor vi løfter i flok og netop ser vores successer som resultater af godt samarbejde.   Det er også en forudsætning, at du kan læse organisationens behov og proaktivt bidrage med din faglighed. Du skal kunne anskue en problemstilling fra flere vinkler, og du skal kunne tilpasse din rådgivning, sparring og service til den situation, den enkelte leder står i.   Dine primære opgaver vil have personalejuridisk karakter, men da vi er et lille HR-team, skal du være villig til at løse opgaver af alle slags inden for HR-paletten. Men du vil også få rig mulighed for at sætte organisationsudviklende initiativer i gang sammen med kollegerne.    Dine opgaver    Ledelsesrådgivning og -sparring i personalesager, herunder sagsbehandling og forhandling med faglige organisationer og advokater   Ledelsesvejledning vedr. løn som et strategisk ledelsesværktøj, herunder forhandling af lokalaftaler, konkret lønindplacering og lønforhandling   Formidling af komplekse personalejuridiske emner til ikke-jurister, herunder udarbejdelse af strategiske oplæg, vurderinger og notater   Videreudvikling af skabeloner til on-off-boarding-processen, herunder exit-samtaler og personprofilanalyse ved rekruttering og organisationsudvikling   Afdækning af organisationens udviklingspunkter bl.a. med afsæt i dataanalyse   Projekt- og procesledelse på konkrete udviklingsopgaver   Temaoplæg og undervisning for ledere i personalejura, sagshåndtering, Den svære samtale, Den gode samtale, Kropssprog & Retorik og andre aktuelle emner   Diverse HR-opgaver    Din profil   Du er uddannet jurist og er velfunderet i personalejuraen. Du har solid erfaring med forandringsprocesser og udvikling af organisationer og ledere. Du har gode forhandlingsevner og forstår arbejdet i en politisk ledet organisation.   Du arbejder struktureret og selvstændigt, men er også dygtig til at indgå i et idégenererende samarbejde med kolleger og ledere på alle niveauer. Du kan håndtere mange forskelligartede og samtidige opgaver uden at miste overblikket, og du forstår at prioritere dem.   Du er initiativrig, procesorienteret og stærk analytisk. Du kan kommunikere, så der opstår respekt om dig og din faglighed. Og du kan levere holdbare løsninger i balancen mellem formelle krav og forventning om effektivitet.   Som person er du fleksibel, serviceminded, humoristisk og imødekommende. Du er positivt indstillet over for forandringer og ser nye muligheder. Du løser dine opgaver med gåpåmod, energi og godt humør. Du trives med en udfordrende hverdag og ser dig selv som en effektiv og kvalitetsbevidst kollega, der gerne hjælper andre.     Vi tilbyder    en arbejdsplads med topmotiverede og fagligt kompetente kolleger   en bred vifte af interessante, udfordrende og værdiskabende opgaver   en stejl læringskurve inden for hele HR-paletten   mulighed for at gøre en reel og positiv forskel for ledere og medarbejdere i vores organisation   gode kolleger og et godt arbejdsmiljø, hvor vi har fokus på at "spille hinanden gode", og hvor vi har høj trivsel og stor arbejdsglæde jfr. seneste trivselsmåling fra januar 2018    Organisation og ansættelse   Organisatorisk er HR en del af staben HR, Kommunikation og Service med 16 ansatte.   Løn og ansættelsesvilkår i henhold til gældende overenskomst og regler om Ny løn. Stillingen er en fuldtidsstilling. Vi stillingen besat snarest muligt, men venter gerne på den rette.     Vi forventer at gennemføre 1.samtalerunde mandag d. 9. april 2018. Vi forventer at gennemføre 2. samtalerunde torsdag d. 19. april 2018.     Vi vil bede dig deltage i en tænkestilsanalyse i forbindelse med 1. samtalerunde. Du vil blive bedt om, at løse en case i forbindelse med 2. samtalerunde.     Ansøgningsfrist   Ansøgningsfristen er den 3. april 2018.     Flere oplysninger  Hvis du ønsker at høre mere om stillingen, er du velkommen til at kontakte kst. Afdelingsleder Janni Malberg på tlf. 2475 8685 eller personalekonsulent Pia Pagh på tlf. 7681 2208     Send din ansøgning   Vi foretrækker, at du søger stillingen online ved at bruge knappen "Send ansøgning". Husk at vedhæfte din ansøgning og CV samt andre relevante bilag.     Når du har sendt ansøgningen, modtager du en e-mail som kvittering.   Vær opmærksom på, at mailen kan være placeret i din mappe Uønsket post.     Vejle Kommune opfordrer alle til at søge stillingen uanset køn, alder, etnisk baggrund, handicap m.v.     Overvejer du at flytte til Vejle? Så kan du få hjælp til bosætning og jobsøgning til din evt. partner. Se mere på www.vejle.dk/tilflytter     
Denne jobannonce blev oprindeligt opslået på https://www.ofir.dk/
(Den originale annonce kan ses på: https://www.ofir.dk/showojob.aspx?ofirid=cb587137)]