[Hos Begravelsesguiden er brugervenlighed ikke bare brugervenlighed. Vi designer komplekse IT-løsninger som skal kunne navigeres af mennesker i sorg. Det lyder måske lidt specielt, men det er faktisk virkelig spændende, at være med til at gøre en forskel – en forskel der kickstartes af kreativt UX-design.
Vi er 10 unge mænd og kvinder i alderen 23-33 år, som altid har det sjovt på arbejde, selvom vi savner ekstra power til UX-opgaverne. Vi håber derfor, at du er den rette til jobbet.
Vi arbejder meget struktureret, og når altid vores deadlines. For at kunne blive ved med det, er det vigtigt at du:

Kan motivere dig selv
Har tro på egne evner
Er kreativt og open minded
Vi ser selvfølgelig helst, at du også har nogle mere håndgribelige evner, og du er formentlig den rette kandidat, hvis du:

Har flair for visuelt design
Har arbejdet med webdesign
Mestrer Ps, Ai, Id og Sketch
Kan omsætte data og indsigter til gode løsninger
Derudover er det et ekstra plus, men ikke et krav, at du har arbejdet med:

Google Analytics
Wireframing
Usability testing
Low fidelity prototyping
User journey mapping
Work flow development
40% af dit arbejde vil bestå i at forstå brugeren og udtænke nye smarte løsninger, og 60% af tiden vil du skulle udforme grafisk layout til web og print. Dine opgaver vil altså være alsidige og vi forventer at du er agil og lærenem, da vores setup hurtigt kan ændre sig. Du vil skulle arbejde selvstændigt og alene, men også tæt sammen med ledelsen.
Som ansat på Begravelsesguiden får du:

God løn
God stemning
Hyggelige omgivelser
Om os
Begravelsesguiden har 6 år på bagen, og du har måske set os på TV2, hørt os i radioen eller læst om os i avisen. Hvis du aldrig har hørt om os, skal du vide, at vi er en indflydelsesrig organisation, der betragtes som meningsdannere i begravelsesbranchen. Vi arbejder for, at gøre en forskel for dem der mister.
Hvis du har læst her til, er der en god chance for at vi matcher. Det er nemlig de færreste der læser så meget om et job i begravelsesbranchen, som du gør. Send en kort ansøgning, dit portfolio, CV og karakterblad til daniel@begravelsesguiden.dk, og du vil høre fra os.
Stillingerne tiltrædes senest 2. april 2018. Ansøgningsfristen er 20. marts 2018. Hvis du har spørgsmål til stillingen kan du kontakte Daniel Hansen på 22 17 33 20.]