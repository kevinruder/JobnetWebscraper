[Vi søger en medarbejder til en central rolle i digitalisering og automatisering af administrative processer i Syddjurs Kommune.  Syddjurs Kommune ser digitalisering som et vigtigt strategisk middel til at understøtte den forsatte udvikling. Det er en tid, hvor digitalisering er relevant i alle arbejdsgange. En tid hvor grundlaget for digitalisering i kommunerne forandres i forhold til arkitektur, løsninger, samarbejdsrelationer og leverandører. Derfor er der nok af spændende udfordringer. Hvorfor skal du arbejde hos os?Syddjurs Kommune er med allerforrest i Danmark, når det gælder automatisering af administrative processer.Digitalisering er en stabsfunktion med højt til loftet og et miljø hvor man kan udfordres og udvikles fagligt. Man kan i høj grad være med til at forme egne opgaver og egen arbejdsdag. Digitalisering i Syddjurs Kommune ønsker at være den bedste kommunale digitaliseringsenhed i Danmark og indgå i nyskabende samarbejder med kommunens egne fagområder, andre kommuner samt leverandører og forskningsinstitutioner.Syddjurs har gang i flere store automatiseringsprojekter, bl.a. ”100 Digitale assistenter” og ”EcoKnow”, og derfor står opgaverne i kø. Som IT-udvikler vil du indgå i vores udviklingsteam i Digitalisering med 3 andre IT-udviklere. Udviklingsteamet arbejder bl.a. med Process Automation, Information Management og applikationsudvikling. Hvad skal du lave?  Dine arbejdsopgaver bliver at udvikle og konfigurere automatiserede workflows på fleksible digitaliserings- og RPA-platforme samt udvikle reelle applikationer. Vores fokus i udviklingen er på kvalitet og genbrug af kode, hvorfor vi opbygger vores workflows og applikationer modulært, så enkeltdelene kan genbruges. For at sikre at processerne og applikationerne udvikles smartest vil en del af dit arbejde også indbefatte, at du i samarbejde med en arbejdsgangskonsulent udtænker og beskriver, hvordan en automatiseringskomponent skal udvikles.  For at sikre den bedste kvalitet af vores løsninger har vi stort fokus på håndtering af fejl og minimering af disse. Det er derfor vigtigt, at du kan gå systematiseret til din opgave for at sikre, at ingen detaljer bliver overset. Endvidere vil du være med til at sikre løbende vedligehold og forbedring af allerede udviklede løsninger. Hvem er du?  Du kan være både erfaren eller nyuddannet. Du brænder for at levere gode løsninger, der understøtter forretningens behov om automatisering og effektivisering.  Du skal være nysgerrig efter at lære nye metoder og blive udfordret på det, du kender. Du vil blive udfordret i din tankegang og eksempelvis komme meget tæt på den udførende forretning. Du vil samtidig få rig mulighed for at sætte dit præg på arbejdsmetoderne i udviklingsteamet, da vi på nogle områder er ved at skabe vores måde at arbejde med eks. RPA-software på.  For at få succes som IT-udvikler er det vigtigt, at du ikke ser begrænsninger i brugen af et bestemt stykke software eller teknologi, men i stedet ser muligheder i, hvordan du kan omgå de begrænsninger, du møder.  Herudover skal du kunne lide at arbejde med agile udviklingsmetoder, og være god til både at arbejde selvstændigt og som del af et team. Vi har en åben samarbejdsform og flad struktur, hvor vi aktivt arbejder for at skabe en god samarbejdskultur, så vi sammen kan skabe de gode løsninger.  Det vi vægter hos en kandidat:    • Du har en teknisk uddannelse, f.eks. datalog, cand.it., IT-ingeniør eller lignende. En bestemt uddannelse er dog ikke et krav.   • Du har erfaring med at udvikle med Java eller C#    • Du har erfaring med web-udvikling   • Du har erfaring med SQL og databaseopbygning.   • Du har erfaring med at tilgå systemer via API’er   • Du har god forståelse for workflowbaseret logik og kan omsætte det til løsninger   • Du er fortrolig med Git eller andre versionsstyringssystemer   • Du har kendskab til robotic process automation og relaterede værktøjer, f.eks. web-scraping. I ansøgningen må du meget gerne oplyse brugernavn til GitHub, Stack Overflow eller lignende sites. Digitaliseringsafdelingen i Syddjurs Kommune Digitalisering tilbyder et spændende job med store faglige udfordringer og med rig mulighed for at påvirke opgaveløsningen. Du får mulighed for stor personlig og faglig udvikling i en inspirerende og ambitiøs organisation.Afdelingen Digitalisering er en del af staben IT og Digitalisering. Vi er 16 medarbejdere og en afdelingsleder. Ud over dine kollegaer i Digitalisering, så vil du også skulle arbejde tæt sammen med dine kollegaer i IT-afdelingen. Hvis du er nysgerrig, så er nedenfor hovedindgangene til nogle af de ting vi arbejder med. Du kan også finde kommunen og dine kommende kollegaer på LinkedIn.   • https://www.syddjurs.dk/digitalisering   • https://os2.eu/Løn og ansættelsesvilkårDu ansættes i en stilling som IT-udvikler. Løn og ansættelsesvilkår er i henhold til gældende overenskomst på området. Stillingen er på 37 timer om ugen med tiltrædelse den  1. juni 2018. Der er tale om en tidsbegrænset ansættelse på 1 år med mulighed for en tidsbegrænset forlængelse. Yderligere oplysninger om stillingen kan indhentes hos afdelingsleder Jon Badstue Pedersen på tlf: 21 17 39 15 Arbejdspladsen ligger i Hornslet, Tingvej 17, i Syddjurs kommune. Ansøgningsfrist: 10. april 2018 Jobsamtaler afholdes den 19. april 2018 i Hornslet. ”Syddjurs Kommune opfordrer alle til at søge stillingen uanset køn, alder, etnisk baggrund, handicap m.v.”.  Du kan søge jobbet ved at klikke på ”Send ansøgning”. Vedhæft din ansøgning og dit CV. (De vedhæftede filer skal være i pdf- eller word-format).TIPS: Syddjurs Kommune anvender digital rekruttering, se ledige stillinger på Syddjurs. dk / job.Syddjurs Kommune har omkring 42.000 indbyggere, fem hovedbyer og et stort opland med mange landsbyer. Vi er en kommune i udvikling og hvert år vælger mange familier at flytte hertil. Vores styrker er de aktive borgere, de mange bysamfund, en enestående natur og nærheden til storbyen Aarhus. Vi er en aktiv del af udviklingen i den midtjyske region, herunder Business Region Aarhus, der tilsammen tæller cirka 1,2 mio. indbyggere.  Syddjurs Kommune er den største arbejdsplads med cirka 3.200 engagerede medarbejdere. Gennem dialog med virksomheder, brugere og borgere sikres et fælles ansvar for kommunens udvikling. Vores Ledelses- og medarbejdergrundlag tager afsæt i kommunens vision ”Vi gør det – sammen” og i kommunens værdier; åbenhed, udvikling, respekt og kvalitet - som vi efterlever i hverdagen internt og i mødet med borgere og samarbejdspartnere.   ]