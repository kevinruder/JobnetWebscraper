[Har du kendskab til lager, shipping og logistik? Har du et højt energi niveau og er du struktureret? Så er du måske vores nye kollega.
DAO Aviation AS søger en alsidig lagerassistent. Vi tilbyder et spændende og udfordrende job, hvor din hverdag vil dreje sig om; tracking af forsendelser, varemodtagelser og forsendelser til/fra kunder og leverandører i hele verden.
Med base fra virksomhedens lokation i Roskilde lufthavn, vil du få en spændende hverdag fuld af udfordringer. Du bliver en del af en professionel teknisk virksomhed, der er klar til at yde assistance til vore kunder over hele verden.
Arbejdsopgaver:

Forberedelse og booking af eksport forsendelser, kurer & luftfragt.
Import & fortoldningsinstruktioner.
Varemodtagelse & forsendelser.
Kontakt til transportører og leverandører.
Tæt samarbejde med de øvrige afdelinger i DAO.
Vedligeholdelse og opdatering af vare-stamdata i Quantum.
Krav:

Du har kendskab til toldregler ved im- og eksport.
Du har kendskab til leveringsbetingelser og shipping.
Du er flydende i engelsk og har måske kendskab til ét andet europæisk sprog.
Kendskab til remburser er en fordel.
Du er selvkørende og bevarer overblikket i pressede situationer.
Du er engageret, serviceminded og forstår hvornår tingene haster.
Du tænker stort og har et smittende godt humør.
Du skal fremvise straffeattest.
Vi tilbyder:En afvekslende og udfordrende stilling, hvor der er mulighed for personlig og faglig udvikling. Du vil indgå i et engageret og uhøjtideligt team, der vægter et godt samarbejde højt.
Endvidere tilbyder vi, individuel forhandlet gage, pensionsordning samt sundhedssikring. En aktiv personaleforening samt frihed under ansvar.
For yderligere information:
Kontakt Head of Sales & Marketing Tim Mortensen på telefon: +45 51296218.
Ansøgning:
Send venligst motiveret ansøgning, CV samt andre relevante bilag til: tlm@dao.dk, mærk ansøgningen "Lagerassistent"
Vi afholder samtaler løbende og ansætter når den rette M/K er fundet.
 DAO Aviation AS har haft til huse i Roskilde lufthavn i knap 40 år. Vi reparerer og vedligeholder små og mellem store fly og flymotorer. DAO Aviation AS er EASA Part 145 certificeret, med licenser fra Cessna 172 til Challenger 850, og har status som Honeywell-Authorized Service Center for TPE331 motoren. DAO Aviation AS er blandt verdens førende indenfor STOL fly og den legendariske TPE331 motor. ]