[Interesserer du dig for styringen af store statslige organisationer? Vil du være med til at understøtte, at beslutninger om Finansministeriets arbejdsgiveradfærd træffes på et oplyst grundlag? Om stillingenVær med til at understøtte træfsikre beslutninger i FinansministerietFinansministeriet lægger vægt på, at beslutninger vedrørende Finansministeriets arbejdsgiveradfærd træffes på et faktabaseret og oplyst grundlag. Koncern HR’s cirka 25 medarbejdere skal bidrage til at sikre, at Finansministeriets koncern har det bedst mulige grundlag for at træffe beslutninger på HR-området. Du bliver en del af team Administration og Rapportering, som arbejder tæt sammen med de to andre teams i Koncern HR for at nå de fælles mål. Udvikling af HR-ledelsesinformation og HR-analyser Du vil få en bred vifte af arbejdsopgaver, herunder: • indgå i arbejdet med at udvikle og drive HR-ledelsesinformation til alle ledelsesniveauer • bidrage til større interne HR-analyser i Finansministeriet • bidrage til at optimere processer og systemunderstøttelse af arbejdsgange i Koncern HR Vi forventer at du• er studerende på en relevant videregående uddannelse, fx stud.polit., stud.scient.pol., HA/stud.merc. eller lignende • er analytisk skarp og har særdeles god talforståelse • er kompetent bruger af Excel og har lyst til at sætte dig ind i de systemer, der leverer HR-data • kan se de store perspektiver samtidig med, at du er nede i detaljen Om osFagligt stærkt miljø og en bred kontaktflade Vi tilbyder arbejde med et spændende område, der har bred samarbejds- og kontaktflade. Koncern HR’s produkter og processer berører og anvendes direkte af de ca. 100 ledere i Finansministeriets koncern. Vi kan tilbyde et fagligt og analytisk stærkt miljø, hvor der vil være mulighed for at få ansvar og udvikle et af statens stærkeste HR- og analysemiljøer. Organisatorisk hører vi til Moderniseringsstyrelsens Center for Koncernstyring, der beskæftiger sig med HR, Økonomi og Service. AnsættelsesvilkårLøn og ansættelsesvilkår er efter fællesoverenskomst mellem Finansministeriet og Offentligt Ansattes Organisationer – Det Statslige Område og organisationsaftalen for kontorfunktionærer, laboranter og IT medarbejdere (HK). Din arbejdstid vil være på ca. 15 timer i gennemsnit pr. uge fordelt over et år, idet du selv aftaler din arbejdstid med din leder. Stillingen vil være tidsbegrænset med en varighed på 1 år. Yderligere oplysningerHvis du vil vide mere om stillingen, er du velkommen til at kontakte teamleder Klaus Skyt Hansen, tlf. 22 36 02 04 eller klskh@modst.dk eller teamleder Michael Vierø, tlf. 33 95 19 65 eller micvi@modst.dk.AnsøgningDin ansøgning med CV, eksamenspapirer og eventuelle bilag sendes via statens e-rekrutteringssystem - Tryk på knappen ’Søg stillingen’. Indsend senest den 2. april 2018. Vi forventer at holde samtaler i uge 15 og 16. Grundet den varslede konflikt i staten, tages der dog forbehold for ændringer i den planlagte rekrutteringsproces, herunder ansættelsesdato. Moderniseringsstyrelsen opfordrer alle interesserede uanset alder, køn, religion eller etnisk tilhørsforhold til at søge stillingen. ]