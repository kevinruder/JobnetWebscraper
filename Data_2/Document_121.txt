[Hos BoligPortal står vi midt i en spændende transformation, hvor vi går fra at være et klassisk online annoncemedie til en fuldblods datadreven forretning. Data er kommet for at blive, og vi vil bruge det intelligent til fordel for alle vores brugere og kunder. Derfor søger vi nu en Business Analyst, som vil være med til at sætte nye standarder inden for brug af data fra et online medie.     Om jobbet  Lige nu vækster vi med flere nye produkter og ydelser til det danske boligmarked, ligesom vi ekspanderer via etablering på nye geografiske markeder i Europa. Vi har derfor brug for dig, der som vores primære analytiker skal støtte virksomhedens afdelinger med data og dybdegående analyser, som kan forbedre vores produkter og forretningsprocesser. Med din store forretningsforståelse og proaktive adfærd giver du desuden ledelsen et kontinuerligt overblik og indblik i virksomhedens tilstand samt udviklingsmuligheder    Du bliver en del af et stærkt produktteam, og stillingen rummer særdeles gode udviklings – og specialiseringsmuligheder i en central position, hvor der ikke er langt fra beslutning til handling.    Om dig   For at lykkedes i jobbet er det vigtigt, at du har en god forståelse for online forretninger, og det vil være en fordel, hvis du har 2-3 års erfaring i en lignende stilling fra et e-commerce firma eller anden form for online produkt.    Derudover er du:   Analytisk stærk   Bekendt med Power BI  Ekspert i Excel  Bekendt med SQL Queries  - og du kan selv lave disse opslag og lave integrationer til Power BI  Bekendt med Google Analytics  Er en stærk formidler af data både på skrift og i tale     Du bliver en del af et produktteam, men den eneste i virksomheden der kan arbejde med PowerBI. Derfor er det vigtigt, at du trives med at arbejde selvstændigt og er proaktiv i forhold til at igangsætte og gennemføre aktiviteter.    Om os  Hos BoligPortal vil du få engagerede kolleger, som både brænder for hvert vores fagområde og for virksomhedens fælles mål. Vi har et inspirerende fagligt miljø, hvor tværfagligt samarbejde og intern vidensdeling er en selvfølge. Vi stiller høje krav til os selv og hinanden og ser det som et fælles ansvar, at opgaver bliver løst på bedst mulig måde. Kulturen bærer præg af en uformel omgangstone samt rammer frem for regler. Vi har et godt sammenhold, der bunder i gensidig respekt og fleksibilitet.    Ansøgning og spørgsmål  Stillingen er med tiltrædelse snarest muligt. Vi holder løbende samtaler og fjerner opslaget, når vi har fundet den rette kandidat.     Har du spørgsmål til stillingen, er du velkommen til at kontakte CPO, Morten Emery på me@boligportal.dk eller på telefon 31 43 12 09.         Se mere på vores ansøgersite: https://boligportal.brandero.com    	 BoligPortal er "Great Place To Work" certificeret i 2017 - og det gør os rigtig stolte :-   Læs mere om Great Place To Work her
Denne jobannonce blev oprindeligt opslået på https://www.ofir.dk/
(Den originale annonce kan ses på: https://www.ofir.dk/showojob.aspx?ofirid=5c987803)]