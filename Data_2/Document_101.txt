[Er du som leder åben, lyttende og stærk til at skabe relationer? Har du tydelige og gode lederevner, og formår du at gå forrest, når retningen skal sættes for kompetente og engagerede medarbejdere? Er du motiverende og evner gennem tillidsbaseret ledelse at skabe holdånd i enheden og engagere både specialister og generalister? Ambitionerne, opgaverne og systemerne er store i Koncern IT: Vi skal have fingeren på pulsen og være de allerbedste til at rådgive og levere it til de syv forvaltninger, der tilsammen udgør Københavns Kommune. Koncern IT understøtter blandt andet udviklingen af løsninger indenfor nye teknologier, herunder robotautomatisering, machine learning og big data. Derudover varetager Koncern IT den generelle drift af it-infrastrukturen for hele Københavns Kommune. I Koncern IT er der fokus på, at de digitale redskaber er på plads, samt at der hele tiden videreudvikles og effektiviseres, så Københavns Kommune kan levere velfærd af høj kvalitet og skabe de bedst mulige vilkår for københavnerne. Vil du være med til at digitalisere København? I Koncern IT stræber vi efter at levere infrastruktur og den nyeste teknologi til resten af Københavns Kommune. Hertil er der brug for ledelseskompetencer indenfor både udvikling og drift. I den sammenhæng søger vi en visionær og fagligt stærk kontorchef, der kan gå forrest og lede organisationens kompetente medarbejdere i arbejdet med udvikling inden for softwarerobotter, systemintegrationer og selvbetjeningsløsninger. Koncern IT har allerede medvirket til, at der er flere robotter i drift på tværs af Københavns Kommune. Nogle er simple og isolerede, mens andre er mere komplekse og udviklet i tæt kobling med machine learning. Om stillingen Du vil blive kontorchef for femten medarbejdere og tre studentermedhjælpere. Som chef vil du få ansvaret for at lede og udvikle: 

En enhed, der rådgiver om, udvikler og drifter softwarerobotter på tværs af kommunens syv forvaltninger 
En enhed med ansvar for vedligeholdelse og driften af de administrative selvbetjeningsløsninger samt Københavns Kommunes Integrationsplatform 
En enhed med fokus på at sætte ny teknologi på dagsordenen i hele Københavns Kommune 
En enhed, hvor man løbende skal kunne koordinere og prioritere udviklingsønsker fra både forvaltninger og fra resten af Koncern IT Stillingen indebærer desuden et ansvar for Københavns Kommunes grunddatasystem, hvor det vil være din opgave at bidrage til stabil drift, fortsat udvikling og ensartet brug af kommunens fælles grunddata i forbindelse med både eksisterende og nye fagsystemer. Kontorchef med stærkt udviklingsfokus og gode lederevner For at få succes i stillingen er det afgørende, at du forstår at begå dig i en stor og kompleks politisk styret organisation og kan navigere blandt en mangfoldig gruppe af interessenter. Du har ambitioner for Koncern IT og vil sikre vores fodaftryk som en professionel it-partner for kommunens forvaltninger.Den ideelle kandidat har følgende kvalifikationer 

En relevant akademisk uddannelse 
Solid faglig erfaring inden for arbejdet med effektivisering og digitalisering inden for det kommunale administrative område 
Solid erfaring med at skulle sikre konkrete leverancer indenfor softwareudvikling fra interne såvel som eksterne udviklere 
En stærk og logisk procesforståelse i mødet mellem data, medarbejdere og brugere 
Erfaring med ledelse på kontorchefniveau 
Evne til at skabe struktur og til at sætte kompetencer inden for projektledelse i spil 
Forståelse for komplekse beslutningsprocesser Ansættelsesvilkår Løn- og ansættelsesforhold i henhold til gældende overenskomst og efter aftale med den forhandlingsberettigede organisation. I forbindelse med ansættelsen indhentes der endvidere referencer samt straffeattest. Vil du vide mere? Finder du stillingen interessant, kan du stille spørgsmål ved at tage kontakt til afdelingschef Kristina Skovdal på 5173 4846. Søg stillingen via nedenstående link senest mandag den 16. april 2018 Det forventes, at jobsamtaler afholdes i uge 17 og 18, og går du videre, vil vi også anvende test i forløbet. Om Koncern IT Det er Koncern ITs rolle er at understøtte Københavns Kommunes forvaltninger med optimale it-løsninger og at bidrage til effektiviseringer gennem digitalisering, og dermed gøre hverdagen nemmere for medarbejdere og borgere i kommunen. Koncern IT servicerer omkring 45.000 medarbejdere i Københavns Kommune og er med ca. 300 ansatte en af Danmarks største it-arbejdspladser. Vi leverer og drifter it-infrastrukturen i alle kommunens forvaltninger. Vi bidrager til udvikling af digitale løsninger, rådgiver om ny teknologi og sikrer sammenhængende processer på tværs af kommunens it-udvikling. Koncern IT gik i drift i 2016 og er en enhed under Københavns Kommunes Økonomiforvaltning. Sammen med resten af Økonomiforvaltningen stræber vi efter at imødekomme forvaltningernes digitaliseringsbehov og på samme tid skabe økonomisk råderum til forvaltningernes kerneopgaver. Læs mere på http://www.koncernit.kk.dk]