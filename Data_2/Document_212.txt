[Er du godt i gang med din uddannelse inden for kommunikation, offentlig forvaltning eller lignende? Formår du at skrive fejlfrit på dansk og engelsk? Har du blik for den gode formidling – både på intranet, hjemmeside og sociale medier? Arbejder du struktureret, målrettet og løsningsorienteret? Har du lyst til at arbejde med databearbejdning? Hvis det lyder som dig, så tøv ikke med at skrive til os – for du er måske den studentermedhjælper, vi søger i Regional Udvikling i Region Midtjylland.Om jobbet: Vi søger en studentermedhjælper, der har et godt overblik, mod på forskellige opgaver og har flair for formidling – både skriftligt og mundtligt. Du vil få din daglige gang i Sekretariatet, men dine arbejdsopgaver vil spænde bredt ud over hele Regional Udvikling, så du får et bredt indblik i de mange områder, som Regional Udvikling varetager. Blandt andet vil dine arbejdsopgaver være:   

Opdatering af intranet og hjemmeside
Oversætte kortere tekster til engelsk
Databearbejdning og fremstilling af data
Tekste videoer til hjemmeside
Skabe orden i billeddatabase og lægge billeder i Midtbilleder, vores fælles billedrev
Forefaldende opgaver i forbindelse med udarbejdelsen af Region Midtjyllands kommende strategi for regional vækst og udvikling
Administrativt arbejdeDu skal kunne arbejde 7,5 timer om ugen og op til 10 timer om ugen, hvis der er behov for dette , og vi aftaler i fællesskab, hvordan timerne placeres inden for tidsrummet 8.00-16.00 på hverdage.Vi forestiller os, at du er:

Struktureret
Skriver fejlfrit dansk og engelsk
Har interesse for offentlig forvaltning, formidling og kommunikation
Pligtopfyldende, grundig og har gode samarbejdsevner
Selvstændig og fleksibelDerudover forestiller vi os, at du har minimum ét år tilbage af din uddannelse.Om os: Regional Udvikling er en del af Region Midtjylland. I Regional Udvikling arbejder vi med erhvervsudvikling, kultur, uddannelse, miljø og mobilitet.Vi arbejder tværfagligt i en politisk ledet organisation, hvor vores opgaver er at omsætte regionsrådet og vækstforums mål og handlingsplaner i praksis.Du vil få din daglige gang i Sekretariatet i Viborg, men dine arbejdsopgaver vil spænde bredt ud over hele Regional Udvikling, så du får et bredt indblik i de mange områder, som Regional Udvikling varetager.Hvis du har spørgsmål til jobbet, kan du kontakte Lene Bek Jørgensen 24 99 54 53.Da Region Midtjylland løbende gennemfører besparelser og omorganiseringer, vil omplaceringsramte medarbejdere, der søger stillingen, have fortrinsret til samtale   Denne jobannonce blev oprindeligt opslået på https://www.ofir.dk/ (Den originale annonce kan ses på: https://www.ofir.dk/showojob.aspx?ofirid=0201e0e4)]