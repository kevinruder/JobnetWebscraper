[Er du teknisk velbegavet, har du en god forretningsforståelse og brænder du for projektsalg, så vil vi rigtig gerne høre fra dig. Eseebase er en hurtig voksende virksomhed, hvis unikke spidskompetence er digitalisering af ejendomme med henblik på ressourceoptimering, styring, drift og vedligehold af boliger.Eseebase søger en Sales Manager, som vil få ansvaret for afsætning af Eseebase's samlede pallette af unikke løsninger til nye kunder, indenfor både det offentlige og private segment i hele Danmark. Vi har kontorer i Silkeborg, Herning og Aarhus.Personlig profil:Du trives med en afvekslende hverdag, hvor du selv planlægger og prioriterer din tid. Det betyder at du skal være selvkørende og tager ansvar for egen succes. Du er meget udadvendt og en dygtig kommunikator på alle niveauer hos virksomhederne. Som person er du naturlig nysgerrig og kvalitetsbevidst. Det forventes at du:Har minimum 5 års relevant erhvervserfaringHar en naturlig analytisk tilgang til opgaverneTrives med det længerevarende projektsalgSkaber stærke relationer baseret på tillid og faglig respektDu kan omsætte tekniske produkter til værdiskabende løsninger for kunderneEr en dygtig formidler og derved i stand til at præsentere idéer og løsningsforslag til kunderne.Er målrettet og har fuld fokus på løbende at skabe gode resultater. Du har en relevant teknisk eller merkantil uddannelse. Primære arbejdsopgaver:Med afsæt i din tekniske og-/eller merkantile erfaring, og store indsigt i og interesse for kundernes forretning, rådgiver du virksomhederne og anviser løsningsforslag for derigennem at nå dine salgsbudgetter. Du samarbejder internt i Eseebase omkring videreudvikling af løsninger til det private udlejningsmarked.Samtidig deltager du på relevante messer o.lign, samt deler erfaringer med dine salgskolleger i både Danmark, Sverige og Tyskland.Det forventes at du:Besidder et vinderinstinkt, og tidligere har demonstreret evnen til at opbygge kundeporteføljer med gode resultater. Har erfaring med at afdække behov, og herigennem rådgive omkring mulighederne og specielt udbytte for virksomheden.Tager selvstændigt ansvar for omsætning og indtjening på dit kundesegmentHar forhandlingserfaring på flere niveauerEr dygtig til at samarbejde med Product Management og Teknisk SupportHar du erfaring fra det offentlige og-/eller private udlejningsmarked for boliger vil det være en fordel. Du behersker dansk og engelsk i skrift og taleDu tilbydes mere end bare et jobDu bliver en del af en koncern, som er en af de absolut førende spillere indenfor sin branche. Arbejdsformen er til daglig uhøjtidelig og foregår i tæt samarbejde med dine kolleger.Eseebase er en virksomhed med store vækstambitioner, hvor der er højt til loftet, højt tempo og brug for handlekraft. Engagement, fællesskab, humor og vilje til forandring vægtes.Eseebase stræber konstant efter at løse opgaverne på en kompetent og effektiv måde, således at der skabes værdi for både kunden og Eseebase, samtidig med at der gives plads til både individuel udvikling og faglige udfordringer. Løn og ansættelsesvilkår forhandles individuelt i henhold til kvalifikationer og erfaring. AnsøgningEffektiv Rekruttering bistår Eseebase ved denne rekruttering. For yderligere informationer om stillingen er du velkommen til at kontakte Claus Bønløkke, cb@erhr.dk eller tlf. 40406633Alle henvendelser behandles med behørig diskretion og fuld fortrolighed, ligesom virksomheden ikke gøres bekendt med kandidaternes navne før accept af dette.Ansøgning og CV modtages udelukkende via vores online ansøgningsformular på http://www.erhr.dk.Ansøgningsfrist snarest muligt. Samtaler afholdes løbende med opstart hurtigst muligt. Eseebase?Eseebase har siden 2008 digitaliseret 140.000 boliger indenfor den almene branche i Danmark.Derudover spænder vores kunder fra kommuner over sygehuse/regioner til private bygningsejere som ønsker at optimere driften via bl.a. nye muligheder for strategisk indkøb, digitalisering og optimering af administrative rutiner og forbedret udlejning. Eseebase er et unikt digitalt system, der samler alle bygningsdata i én database. Systemet er udvikliet i samarbejde med en række boligorganisationer, undervisningsinstitutioner og sygehuse.Det giver nem og hurtig adgang til al information, og sikre dig bl.a. et præcist grundlag for driftsplaner af bygninger og udearealer. Resltatet er et unikt overblik, sikker budgetlægning og store besparelser i både tid og penge.?Yderligere oplysninger findes på: http://www.eseebase.dk ]