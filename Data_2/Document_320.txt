[Den nationale serviceplatform (NSP) er en del af den centrale infrastruktur i sundhedsvæsenet, der får it-systemer fra sygehuse, private læger og kommuner til at hænge bedre sammen. Platformen er sammensat af open source komponenter fra forskellige leverandører, og afvikler henved 1 milliard transaktioner årligt.     Som NSP-arkitekt kommer du til at arbejde med serviceorienteret integration i stor skala, og du får en central rolle i platformens videre udvikling.    Du bliver en del af et stærkt, fagligt fællesskab   Du bliver en del af vores arkitekturenhed med 10 enterprise- og løsningsarkitekter. Enheden indgår i Sundhedsdatastyrelsens afdeling for Udvikling, Strategi og Arkitektur, hvor du kommer til at indgå i et tværfagligt team der står for drift og udvikling af den nationale serviceplatform. Du vil til hverdag have tæt dialog med engagerede it-projektledere, arkitekter og sundhedsfaglige specialister fra både Sundhedsdatastyrelsen og andre dele af sundhedsvæsenet.    Du får spændende opgaver   Du vil til hverdag arbejde med arkitektur og videreudvikling af alle typer produkter til platformen. Dine opgaver inkluderer:   Udvikling af vision og målbillede for platformen i samarbejde med andre parter       Rådgivning af eller deltagelse i projekter, der skal integrere til eller udstille services på platformen       Rådgivning af eller deltagelse i projekter, der skal afprøve, udvikle eller idriftsætte komponenter på platformen       Udarbejdelse eller godkendelse af løsningsdesigns der inkluderer den nationale serviceplatform       Styring af eksterne it-arkitekter og konsulenter.        Ud over arbejdet med den Nationale Service Platform, vil der være mulighed for at arbejde mere bredt med eksempelvis:    Udvikling af vision og målbilleder for integration, sikkerhed og infrastruktur på sundhedsområdet       Analyse og design af sikkerhedsarkitektur / -infrastruktur på koncernniveau og nationalt niveau       Rådgivning eller deltagelse i projekter og programmer vedr. integration og sikkerhed       Indgå såvel koncernmæssigt som tværoffentligt i samarbejde om integrations-/distributions-platforme og sikkerhedsinfrastruktur.        Din uddannelse og erfaring  Du har flest mulige – men måske ikke alle – af følgende faglige kompetencer:    Solid teoretisk viden om it og arkitektur – eksempelvis opnået gennem en relevant videregående uddannelse som datalog, ingeniør eller lignende.       Erfaring med arkitektur og design af store og komplekse it-løsninger – gerne opnået gennem tidligere arbejde som løsningsarkitekt eller systemudvikler.       Erfaring med program- og projektarbejde, herunder udviklingsprojekter og brug af gængse udviklingsmetoder.       Viden om og erfaring med teknologier, protokoller og standarder i forhold til integration og sikkerhed.        Dine personlige kvalifikationer  Vi forestiller os, at du i videst muligt omfang:    Tænker analytisk, struktureret og problemløsende og har et stærkt fokus på forretningens behov       Du formår at balancere behovet for realisering af en langsigtet målarkitektur med behovet for løbende realisering af nytteværdi for konkrete projekter i sundhedsvæsenet.       Har gode samarbejdsevner, er god til at lytte og forstå hvad de enkelte parter efterspørger       Er vedholdende, tager ansvar og kan drive processer frem til resultater       Forstår at navigere i et politisk miljø præget af mange interesser       Er den bidragende team-spiller, som sikrer effektiv kommunikation på tværs af faggrænser både internt og eksternt       Er god til at illustrere ideer både mundtligt og skriftligt.        Vi tilbyder   Et spændende og udfordrende job indenfor et ministerområde, hvor der gennemføres højt profilerede projekter og programmer, der er i centrum for visionen om bedre sundhed igennem bedre brug af data.    Et job med mulighed for indflydelse på egne opgaver og for selv at tilrettelægge arbejdsdagen inden for fleksible rammer.    Et uformelt og stærkt fagligt miljø med gode muligheder for faglig og personlig udvikling.  Der vil være fokus på kompetenceudvikling gennem konferencer, kurser og efteruddannelse.    Vi tilbyder desuden fleksibel arbejdstid og central beliggenhed i København tæt på metro og med fri parkering på området.    Om ansættelsen   Du bliver ansat efter gældende overenskomst mellem Finansministeriet og Akademikernes Centralorganisation eller den gældende fællesoverenskomst mellem Finansministeriet og Offentligt Ansattes Organisationer (OAO-S-fællesoverenskomsten) og den til enhver tid gældende organisationsaf-tale mellem Finansministeriet og HK/Stat for kontorfunktionærer, laboranter og it-medarbejdere (HK), jf. aftalens bestemmelser vedrørende it-medarbejdere.    Kontakt os gerne   Få mere at vide om stillingen ved at ringe til chefarkitekt Esben Andreas Dalsgaard, tlf.: 7221 6830 eller afdelingschef Anders Brahm, tlf.: 3268 8916.     Er du interesseret?   Klik på "søg stillingen" og send os din ansøgning med CV og eksamensbevis. Ansættelsessamtaler forventes afholdt i uge 17.]