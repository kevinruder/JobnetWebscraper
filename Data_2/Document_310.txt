[– med flair for IT og kundebetjening
Brænder du for at yde en god service overfor kunder – og ønsker du at give dem en god betjening? Så er det måske dig, vi søger. AffaldsCenter, Forbrændingsanlægget søger en dygtig assistent, hvor den vigtigste opgave er betjening og servicering af anlæggets kunder.
På AffaldsCenter, Forbrændingsanlægget og Biomassefyret Kraftvarmeværk, placeret i Lisbjerg, nord for Aarhus, arbejder 65 engagerede medarbejdere med at producere miljøvenlig el og varme, ved at benytte affald og biomasse (halm og flis) som brændsel.
Du vil blive en del af teamet omkring indvejningen af affald og biomasse, og skal sikre at kunderne får en god og høflig betjening. Du vil få kontakt med kunderne fra de ankommer til anlægget og til de modtager en faktura. Udover brændslerne til energianlægget, håndteres også indvejningen af bygge- og have-affald til AffaldVarme Aarhus’ øvrige behandlingsanlæg.
Du vil opleve en travl hverdag, hvor der er mange biler på vægten, telefoner der ringer, så det er vigtigt at du kan holde mange bolde i luften og arbejder struktureret, så tingene bliver registreret korrekt.
Teamet består at tre medarbejdere, der skal dække åbningstiden kl. 06.00-16.00, og du skal forvente vagter, der starter om morgenen, og andre der slutter om eftermiddagen.
Arbejdsopgaver

Kundebetjening, både via telefon, med chauffører på brovægten, samt ved direkte fremmøde på kontoret.
Vedligeholdelse af stamdata i vores kundedatabase/indvejning.
Validering af indsamlede data i forbindelse med indvejningen.
Fakturaudfærdigelse.
Pasning af receptionen, herunder ekspedition af post, pakker og gods.
Journalisering i eDoc.
Administrative ad hoc-opgaver.

Kvalifikationer

Du er kontoruddannet.
Vedholdende og struktureret med udpræget trang til orden.
Du er en habil bruger af IT herunder specielt Excel og Outlook, som du mestrer på højt niveau.
Du brænder 100% for at hjælpe kunden, og slipper ikke opgaven, før den er løst.
Kendskab til indvejningssystemer, gerne Microsoft Navision. Det er en fordel, men ikke et krav, da du vil få en oplæring i systemet og forretningsgangene omkring det.
Du er dygtig til at prioritere din tid og dine opgaver, du arbejder selvstændigt og ved, hvor meget god service betyder for kolleger og kunder.
Du kan tale med alle mennesker og har en positiv og løsningsorienteret indstilling.
Du har gode sprogkundskaber, da vi har flere udenlandske chauffører, der skal serviceres. Det er særligt engelsk og tysk.
Du har teknisk flair, og er ikke bange for at udføre mindre praktiske opgaver, som eksempelvis at skifte en bonrulle.

Vi tilbyder

Et job i en dynamisk virksomhed med et godt og positivt arbejdsmiljø.
Gode personlige og faglige udviklingsmuligheder.
Stor berøringsflade i en organisation med mange dygtige kolleger.
Mulighed for at præge sine arbejdsopgaver efter devisen ”frihed under ansvar”.

Yderligere oplysningerVil du vide mere om jobbet, er du velkommen til at kontakte funktionsleder Kenneth Egeskov på tlf.: 2920 3669.
Løn- og ansættelsesvilkårAnsættelsesområdet er Aarhus Kommune og ansættelsen sker i henhold til gældende overenskomst mellem Kommunernes Landsforening og den relevante faglige organisation.
Din daglige arbejdsplads vil være AffaldsCenter, Forbrændingsanlægget, Ølstedvej 20, Lisbjerg 8200 Aarhus N.
Arbejdstiden udgør 37 timer om ugen.
AnsøgningStillinger i Aarhus Kommune skal søges online. Klik på "Søg job" og følg instruktionerne. Først når du har modtaget en kvittering pr. e-mail, har vi modtaget din ansøgning.
Ansøgning skal være os i hænde senest tirsdag den 3. april 2018.
Samtaler forventes gennemført onsdag i uge 16.
Om osAffaldVarme Aarhus har ansvaret for, at den samlede affaldsmængde i Aarhus Kommune håndteres og bearbejdes miljømæssigt forsvarligt og leverer fjernvarme til mere end 90 % af Aarhus Kommunes indbyggere og til flere nabokommuner. Vi beskæftiger ca. 370 medarbejdere og har en omsætning på ca. 3,0 mia. kr.]