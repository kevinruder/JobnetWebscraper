[ Vil du medvirke til at sikre analysekvaliteten i Danmark? DEKS søger en kemiker, der har lyst til at arbejde med ekstern kvalitetssikring og faglig udvikling af DEKS. Stillingen er en fast vagtfri stilling på 37 timer om ugen med tiltrædelse 1. juni 2018 eller efter aftale.    Kort om DEKS  DEKS er en landsdækkende, indtægtsdækket serviceorganisation som udbyder eksterne kvalitets-sikringsprogrammer og kvalitetskontrolmaterialer til danske laboratorier i sundhedssektoren samt deltager i internationale udviklings­projekter. DEKS varetager den danske del af SKUP (SKandinavisk Udprøvning af laboratorieudstyr til Primærsektoren). SKUP beskæftiger sig med evalueringer af POCT udstyr.   Der er 11 ansatte i DEKS: to sekretærer, tre bioanalytikere, en kvalitetskoordinator, to kemikere (hvor du vil være den ene), en IT specialist, en laboratoriemedhjælper og en institutchef.     Om stillingen  Du skal indgå i et tæt samarbejde med DEKS’s øvrige medarbejdere. Du vil stå for den akademiske del af flere af de eksterne kvalitetssikringsprogrammer, som sendes ud fra DEKS herunder databehandling, vurdering af resultater og metoder. Du vil også stå for forsøgsplanlægning i forbindelse med udvikling af programmerne. En vigtig del af dit arbejde er også kommunikation, undervisning og formidling af information både mundtlig og skriftlig til laboratorier, udenlandske samarbejdspartnere og producenter. Vi har et tæt samarbejde med vores nordiske søsterorganisationer, hvor vi laver projekter på tværs af landene.   Det vil også være dit ansvar at sikre, at DEKS altid er opdateret mht. gældende lovgivning og standarder f.eks. i forhold til forsendelser og importtilladelser.     Vi tilbyder   En fuldtidsstilling som er vagtfri     og med flextid  Personlig frihed og     selvstændighed i arbejdet  Et spændende arbejde i et tværfagligt     team  Stor mulighed for selv at     præge den daglige arbejdstilrettelæggelse  En     fleksibel arbejdsplads med plads til humor og kollegial omsorg   Dine kvalifikationer   Du     er cand. scient., cand. pharm., cand. polyt eller har anden relevant akademisk     uddannelse  Du     har erfaring fra sundhedssektoren   Du     kan arbejde selvstændigt såvel som i team  Du har gode kommunikationsevner, og kan kommunikere mundtlig     og skriftlig på dansk og engelsk.   Det vil være en fordel, hvis du har erfaring med et eller flere af følgende områder: it-udvikling (Oracle, php og/eller Access) og videnskabelig formidling (undervisning og skrive artikler).   For mere information  Hvis du vil vide mere om stillingen, er du velkommen til at kontakte institutchef Gitte Henriksen på telefon 38 63 44 01.    Ansættelsesvilkår  Løn- og ansættelsesforhold i henhold til overenskomst for akademikere ansat i Regioner mv. indgået mellem AC og Regionernes lønnings- og takstnævn   Du vil være ansat i Region Hovedstaden med tjeneste hos DEKS på Rigshospitalet-Glostrup.    Ansøgningsprocedure  Ansøgningsfristen er mandag den 9. april 2018 kl. 9.00. Vi forventer at afholde samtaler i uge 15 og 16.    Ansøgning incl. CV, relevante oplysninger samt eksamensbevis sendes online via linket i opslaget. ]