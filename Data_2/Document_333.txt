[Kontoret for Internationalt Samarbejde på Danmarks Tekniske Universitet søger studentermedhjælper til at assistere i det daglige arbejde og med større projekter. Internationalt Samarbejde er ét af seks kontorer i Afdelingen for Uddannelse og Studerende (AUS) på DTU. AUS varetager alle opgaver i forbindelse med de studerendes optagelse, modtagelse og daglige liv på campus i Lyngby. I Internationalt Samarbejde er vi 15 medarbejdere der arbejder i forskellige teams; kontoret står bl.a. for rekruttering af internationale studerende, optagelse og vejledning af internationale studerende samt vejledning af DTU-studerende, som skal til udlandet. Jobbet Stillingen består i at assistere udrejseteamet (bestående af 4 fuldtidsmedarbejdere og 2 studentermedhjælpere) i Internationalt Samarbejde. Vores målsætning er at sende DTU-studerende på udvekslingsophold og at sikre os at studerende bliver opmærksom på de mange muligheder de har. Du skal i den forbindelse hjælpe med at løfte diverse administrative opgaver i tæt samarbejde med nøglemedarbejderne på kontoret – både ift. generelle skrivebordsopgaver, men også ift. vores indsats på sociale medier og online kommunikation. Arbejdet vil blive tilpasset de omskiftelige behov en hektisk hverdag bringer med sig, og de kompetencer den kandidat vi ender med at få har, men det forventes at følgende opgaver vil være en del af arbejdet: •Indtastning af data i Excel og i diverse databaser og systemer. •Assistere med opslag på Facebook og hjælpe med at vi er synlige for DTU-studerende på de platforme de færdes. •Udarbejdelse af materiale til promovering af udlandsophold og arrangementer, som f.eks. plakater og flyers. •Assistance ift. screening og afsendelse af ansøgninger til udenlandske universiteter. •Assistere med udleveringen af dokumenter og informationer i forbindelse med udlandsophold. •Forskelligt forefaldende kontorarbejde, som kan være svært at forudsige i en omskiftelig hverdag. Vi forestiller os, at du: •Selv har været på studieophold i udlandet. •Er god til at kommunikere på dansk og engelsk, både mundtligt og skriftligt. •Er dygtig til brug af sociale medier – især Facebook. •Er ferm IT-bruger og har et godt øje for grafisk design. •Kan arbejde selvstændigt og hurtigt sætte dig ind i nye opgaver, der kan skifte fra uge til uge. •Har en smule erfaring med Excel og talbehandling, og er frisk på at lære mere. •Har mindst 2 år tilbage af dit studie. Hvad tilbyder vi dig Vi tilbyder et spændende og udfordrende job i en international atmosfære med fokus på forskning, uddannelse og innovation. Som studentermedhjælper hos Internationalt Samarbejde vil du arbejde tæt sammen med dine kollegaer og få erfaring med at løse opgaver i et team. Ud over de faglige udfordringer, tilbyder vi et godt socialt miljø samt fleksible arbejdstider. Løn og ansættelsesvilkår Løn- og ansættelsesvilkår i henhold til OAO-S-fællesoverenskomsten og organisationsaftale for kontorfunktionærer m.fl. (HK/Stat). Tiltrædelse snarest muligt. Den ugentlige arbejdstid forventes at ligge på mellem 10 – 12 timer (med fleksible arbejdstider). Arbejdsstedet er Lyngby Campus, Anker Engelunds Vej 1, Bygning 101A. Ansøgning og kontakt Vi skal modtage din online ansøgning senest torsdag den 5. april 2018. Åbn linket "Ansøg online", hvor du udfylder ansøgningsformularen samt vedhæfter motiveret ansøgning og CV. Ønsker du flere oplysninger om stillingen, er du velkommen til at kontakte Jeppe Duus Dolriis på jeddo@adm.dtu.dk. Læs mere om AUS her: http://www.dtu.dk/om-dtu/organisation/administration/aus. Alle interesserede uanset alder, køn, race, handicap, religion eller etnisk tilhørsforhold opfordres til at søge stillingen. DTU er et teknisk eliteuniversitet med international rækkevidde og standard. Vores mission er at udvikle og nyttiggøre naturvidenskab og teknisk videnskab til gavn for samfundet. 11.000 studerende uddanner sig her til fremtiden, og 5.800 medarbejdere har hver dag fokus på uddannelse, forskning, innovation og forskningsbaseret rådgivning, som bidrager til øget vækst og velfærd. DTU stiller krav og giver muligheder uanset hvor i organisationen, man arbejder. Vi står for høj faglighed, kollegial respekt og ansvarlig handlefrihed.]