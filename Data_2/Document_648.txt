[Ankestyrelsens nye forretningsstrategi sætter fokus på digitalisering i form af robotter og automatisering. Målet er at frigøre tid til styrelsens kerneopgaver med at træffe afgørelser inden for velfærdsområderne samt koordinere praksis inden for samme sagsområder.    Som projektleder i Digitalisering spiller du en vigtig rolle i realiseringen af strategien. Du vil få en varierende opgaveportefølje inden for digitalisering og effektivisering af arbejdsgange. Det er vigtigt, at du trives i en travl og omskiftelig hverdag, hvor det forventes, at du både kan levere det hurtige svar og den dybdegående analyse af en problemstilling.    Opgaveporteføljen kunne være en eller flere projekter som fx:    Kortlægning og effektivisering af arbejdsgange       Udvikling af selvbetjeningsløsning       Implementering af robotteknologi og organisation omkring robotimplementeringer       Implementering af forløb og automatisering af sagsgange via Public 360.         Vores projektledere indtager ofte flere roller i opgaveudførelsen. Du er ansvarlig for klassiske discipliner som planlægning, kommunikation, økonomi, fremdrift, risici og leverandørstyring.    Nogle gange har du rollen som forretnings- og leankonsulent med stærkt fokus på at udfordre eksisterende arbejdsgange og oversætte dem til digital understøttelse.    Du vil i opgaveløsningen få tæt kontakt til vores eksterne leverandører og samarbejdspartnere, til medarbejdere i styrelsen og til styrelsens kommunikationsmedarbejdere.    Om os   I Digitalisering er vi 16 medarbejdere, som er fordelt på tre områder:     Fagsupporterne, som hjælper medarbejderne med it problemer og som står for styringen af kontakten med Statens IT       Sikkerhedsområdet, som sikrer at styrelsen lever op til lovgivningen om it sikkerhed og persondata       Digitaliserings- og webområdet, som arbejder med digitalisering af interne arbejdsgange og webprojekter.          Vi sidder i et åbent kontor og har en afslappet og munter tone. Vi har en travl hverdag med mange forskellige opgaver.    Driften af alle it systemer er outsourcet til leverandører som Tieto, KMD og Statens IT.    Vi fungerer som bindeled og oversætter mellem vores brugeres behov for web- og digitale løsninger og leverandørerne.    Din profil   Vi søger en kollega, der har erfaring med projektledelse inden for digitaliserings- og automatiseringsområderne. Din uddannelsesmæssige baggrund er ikke så afgørende, blot du har erfaring med og interesse for de områder, vi arbejder med. Både ansøgere med akademisk baggrund og ansøgere med en uddannelse inden for det administrative område kan derfor komme i betragtning.    Vi forventer, at du er nysgerrig på at undersøge eksisterende arbejdsgange og muligheder for at forbedre dem. Du er resultatorienteret, ser muligheder og har fokus på at finde løsninger. Du kan bevare overblikket over flere opgaver og projekter på én gang.    Derudover vil det være en fordel, hvis du har erfaring med at samarbejde med Statens IT, Public 360 og robotteknologi.    Løn og ansættelsesvilkår   Hvis du har en administrativ baggrund, vil du blive ansat efter overenskomsten for kontorfunktionærer, laboranter og it-medarbejdere (HK).    Hvis du har en akademisk uddannelse, vil du blive ansat efter overenskomsten for akademikere i staten. Der vil, afhængig af erfaring og kvalifikationer, være mulighed for ansættelse som både fuldmægtig og specialkonsulent.    Ansættelsesområdet er Økonomi- og Indenrigsministeriet med de til enhver tid tilhørende institutioner.    Arbejdsstedet er i København.    Vil du vide mere?   Du kan læse mere om Ankestyrelsen på vores hjemmeside www.ast.dk   Du kan kontakte Pernille Jensen, peap@ast.dk eller 61 89 76 90, hvis du vil vide mere om opgaverne.    Ansøgning  Du søger stillingen elektronisk via Ankestyrelsens hjemmeside: http://ast.dk/om-ankestyrelsen/ankestyrelsen-som-arbejdsplads/job-i-ankestyrelsen   Vi skal modtage din ansøgning, cv, karakterudskrift, evt. referencer og andre relevante bilag senest den 5. april 2018.    Vi regner med at holde samtaler i uge 15/16.    Tiltrædelsestidspunktet er hurtigst muligt og senest den 1. juni 2018.    Om Ankestyrelsen  Vi er en uafhængig styrelse under Økonomi- og Indenrigsministeriet og klageinstans på social-, børne-, familie-, beskæftigelses- og arbejdsskadeområdet. Derudover fører vi tilsyn med kommuner og regioner samt laver analyser, vejledning og undervisning. Ankestyrelsen har til huse i København, Ringsted og Aalborg. Vi har mere end 500 medarbejdere og afgør cirka 55.000 sager om året. Vi går op i høj kvalitet, kollegial sparring og har en uhøjtidelig omgangsform.    Vi opfatter mangfoldighed i medarbejdergruppen som en styrke. Vi opfordrer derfor alle interesserede uanset alder, køn, religion, handicap eller etnisk tilhørsforhold til at søge stillingen.   ]