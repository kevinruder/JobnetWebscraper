[Har du lyst til nye udfordringer, og kan du se dig selv arbejde med regnskab, controlling, kvalitet og processer? Så er du måske vores nye controller i sektionen Finans, Registrering.   Om jobbet Som controller i Finans, Registrering skal du blandt andet arbejde med komplekse afstemninger og kvalitetssikring heraf, procesoptimering, udarbejdelse og implementering af best practice og andre regnskabsopgaver, hvor analytisk sans og høj faglighed er vigtige egenskaber. Du skal samtidig være medvirkende til, at afdelingens driftsmål opnås.   Om dig Vi forestiller os, at du har nogle års erfaring fra fx revisionsbranchen og er i gang med at læse HD eller merkonom. Da der behandles store datamængder, skal du være superbruger af Excel, og det vil være en fordel men ikke en betingelse, at du har kendskab til SAP.   Vi forventer, at du har: 

solid erfaring med afstemning af likvide konti og balancekonti i øvrigt samt er kvalitetsbevidst 
en professionel tilgang i din opgaveløsning, er serviceminded og har sans for både detaljer og de store linjer  
en løsningsorienteret tilgang til de udfordringer, du møder  
gode samarbejdsevner, og du kommunikerer sikkert og positivt Du skal have stor interesse for regnskab og controlling samt have god forståelse for komplekse processer og det interne kontrolmiljø. Vi forventer, at du er robust, formår at skabe overblik og trives i en organisation, hvor tillid, åbenhed, helhedssyn og professionalisme er de bærende værdier.   Om os  Sektionen Finans, Registrering er en del af Region Hovedstadens Koncernregnskab. Vi er en nyetableret enhed, som siden 1. oktober 2017 har varetaget regnskabs- og økonomiopgaver for hele Region Hovedstaden.   Finans, Registrering har ansvaret for en stor del af Region Hovedstadens balanceposter, bogføring, udbetaling af honorarer og en portefølje af komplekse regnskabsmæssige opgaver, der kræver høj faglighed.  Udover sektionen Finans, Registrering består enheden af yderligere seks sektioner, som er specialister inden for hver deres område af økonomi og regnskabsopgaver. Koncernregnskab beskæftiger ca. 130 medarbejdere.   Du bliver en del af en travl og dynamisk enhed på 21 medarbejdere i en stor og højt specialiseret organisation, hvor der er mulighed for at præge jobbet og dagligdagen. Vi er en arbejdsplads med fokus på arbejdsmiljø og en god balance mellem arbejde og fritid. Løn- og ansættelsesvilkår  Koncernregnskab har til huse på Rigshospitalet, Glostrup, Nordre Ringvej 57.   Løn- og ansættelsesvilkår fastsættes i henhold til gældende overenskomst.   Yderligere oplysninger  Ønsker du at vide mere om stillingen, er du velkommen til at kontakte sektionschef Peter Kronow på tlf. 20 36 83 05 eller på mail peter.nis.kronow@regionh.dk.  Ansøgningsprocedure  Du søger jobbet ved at sende din ansøgning, CV samt andre relevante dokumenter gennem vores online rekrutteringssystem senest tirsdag den 3. april 2018 kl. 12.  Vi forventer at afholde ansættelsessamtaler i uge 15.]