[
Ønsker du at være med helt i front hos en virksomhed med en unik profil i branchen? 
Cadesign base er specialister i it-infrastruktur, drift og support med udgangspunkt i de nyeste cloud-teknologier. Forretningsområderne dækker hele værdikæden fra rådgivning, design og implementering til drift og support af IT-løsninger samt hosting via eget hosting-center. 
Virksomheden er i rivende udvikling og har brug for at styrke salgsteamet yderligere for at realisere deres ambitiøse vækststrategi. 
Som den professionelle, eksterne it-afdeling har Cadesign base brug for dig, der ikke kan vente med at bearbejde og udvide markedet med fokus på at levere den rigtige løsning til gavn for kunderne. Dine kundesegmenter bliver primært handel og industri samt arkitekt- og ingeniørvirksomheder. Kunderne har typisk mellem 25 og 250 brugere. Relationerne til kunderne er stærke og strategiske, da flere har valgt at outsource deres IT funktion til Cadesign Base. 
​Jobbet er med udgangspunkt fra hovedkontoret i Aarhus C. 
Primære arbejdsopgaver
1. Med reference til salgschefen får du ansvaret for at opdyrke nye kundemarkeder med fokus på it-infrastruktur, løsningssalg og hosting-løsninger til deres nye hosting center 
2. Udarbejde planer for opnåelse af newbizz salg, og gennemføre alle elementerne af disse planer på baggrund af målrettede og vedholdende indsatser
3. Generere leads via egen mødebooking, kampagner m.m.
4. Gennemføre newbizz møder og præsentationer, enten egenhændigt eller i samarbejde med intern specialist
5. Udarbejde tilbud, forhandle disse og ikke mindst lukke ordren
6. Sikre en valid og voksende pipeline
Faglig profil
1. Du har meget erfaring med salg af it-infrastruktur, Hybrid Cloud, Services samt Hosting i datacenter
2. Du tænder på at sparke døren ind hos kunderne og har en stærk vindermentalitet
3. Du brænder for opsøgende projektsalg og har fokus på at skabe gode resultater og styrke din it-viden
4. Har erfaring med at afdække behov, og herigennem rådgive omkring mulighederne og udbytte for virksomheden
5. Forhandlingserfaring på flere niveauer
6. Fra tidligere jobs har du vist, at du har et stort drive, er vedholdende og lukker ordren
Personlig profil
1. Du har et højt energiniveau og trives med udfordringer
2. Du trives med en afvekslende og fleksibel hverdag, og kan håndtere den store selvstændighed, hvor du selv planlægger og prioriterer din tid samtidig med, at du bruger kollegaerne omkring dig
3. Du er meget udadvendt og en dygtig kommunikator på alle niveauer hos virksomhederne
4. Du har let ved at skabe og bevare relationer, og ikke mindst har du humoristisk sans
5. Du er team-player
6. Som person er du naturlig nysgerrig og kvalitetsbevidst, og ønsker løbende personlig udvikling og læring gennem sparring og uddannelse
Du tilbydes mere end bare et job
Cadesign base har en meget flad organisationsstruktur og du er helt tæt på, hvor beslutningerne træffes. 
Du får en høj grad af frihed under ansvar, hvor du har mulighed for at tilrettelægge din egen hverdag. 
Der er en smittende arbejdsglæde på kontoret og højt til loftet, og man kan mærke, at alle brænder for det de arbejder med. 
Der tilbydes en attraktiv lønpakke baseret på fast løn, provision samt fælles bonus. Der er ingen loft over provisionen.
Ansøgning
EffektivRekruttering bistår virksomheden ved denne rekruttering. EffektivRekruttering vil ikke videregive den enkelte kandidats identitet uden forudgående aftale. For yderligere informationer om stillingen, er du velkommen til at kontakte Claus Bønløkke, e-mail cb@erhr.dk eller 40406633 eller Cristina Jürgensen, e-mail cj@erhr.dk eller 21246279 for yderligere information. 
Fremsend venligst ansøgning og CV via vores online ansøgningsformular (i højre side).
Ansøgningerne behandles løbende og tiltrædelse ønskes snarest muligt.
Cadesign base as
​​Cadesign base har siden 1994 været en del af et større fællesskab med Cadesign form og Mind. Ud over en unik fælles historie løser vi opgaver på kryds og tværs. En lang række af vores kunder har været, og er til stadighed, trofaste kunder i alle tre firmaer. Vores tværgående kompetence- og vidensdeling styrker virksomhederne individuelt og Cadesign som et samlet hele.
Virksomheden er certificeret Microsoft-partner og samarbejder med markedsledende hardware- og softwareproducenter. Alle it-konsulenter uddannes løbende og har mangeårig erfaring med Microsoft- og Autodesk installationer. Det er unikt, og derfor kan vi bryste os af, at vi dagligt drifter og supporterer mere end 100 små og mellemstore virksomheder og over 1000 arkitekter i Danmark.

]