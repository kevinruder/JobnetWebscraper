[Så er det her måske dit nye job hos DAMM CELLULAR SYSTEMS.     Stillingen    Du bliver ansvarlig for at understøtte og rådgive DAMMs internationale kunder og partnere i salgsfasen. I samarbejde med vores lokale partnere vil tilbudsgivning, forberedelse, godkendelse og levering af kundens tekniske løsning inden for professionel radiokommunikation være centrale opgaver.    Den endelige installering hos kunden og den efterfølgende rådgivning og evaluering vil som en naturlig del af dine projekter indgå i dit ansvarsområde.    Sammen med DAMMs internationale partnere og i tæt samarbejde med vores interne funktioner R&D, salg og kundesupport vil du blive en del af holdet, som skaber komplekse og sikre kommunikationsløsninger til markedet.    Du får muligheden for at være med til at præge udviklingen i en ambitiøs og moderne virksomhed, med en flad organisationsstruktur og en uformel omgangstone.     Du kan se frem til:     Opgaver lige fra at udvælge, evaluere og forhandle med leverandører til at udforme den bedste tekniske løsning til kunden.  At levere teknisk assistance på højt niveau til vores eksterne partnere og den interne salgsafdeling når vores produkter og løsninger bliver introduceret.  At understøtte med din viden ved kommercielle tiltag.  Deltagelse i konferencer, messer og kundemøder som ekspert og koordinator inden for området.  At udforske nye markeder på den tekniske side.  Dedikerede og hjælpsomme kollegaer og en kultur, hvor der bliver taget hånd om dig.      Hvad vi forventer af dig?    Du har en teknisk uddannelse, f.eks. som elektronik- og/eller IT-ingeniør eller du har en baggrund, hvor du har arbejdet med digital kommunikation og RF. Indgående kendskab til TCP/IP og computernetværk er en yderligere fordel.    Du har erfaring med projektledelse, hvor komplekse og højtekniske produkter og løsninger indgår. Vi forstiller os at du har opnået denne erfaring fra en tilsvarende stilling med teknisk support inden for området kommunikation og netværk.    Det er en forudsætning, at du er i stand til at formidle tekniske emner til ikke-tekniske samarbejdspartnere og kunder. Du er åben og udadvendt, og du kan begå dig i forskellige kulturer på alle niveauer, både sprogligt og forståelsesmæssigt. Desuden er du forretningsvant og kundeorienteret.    Du er indstillet på 50 – 70 rejsedage om året.     Til dine kvalifikationer og egenskaber hører derudover:     Du er dedikeret til at levere en suveræn support til eksterne og interne partnere.  Du er motiveret af at arbejde sammen med top professionelle kollegaer i en organisation der tilbyder et højt niveau af selvstændighed og individuelt ansvar.  Du behersker engelsk i skrift og tale på højt niveau.  Flere sprog vil være en fordel.      DAMM Cellular Systems    DAMM is a world-leading provider of scalable, flexible and user-friendly digital radio infrastructure systems to industrial, commercial and public safety customers. Built for the future of critical communications, the DAMM Multi-Tech Platform enables voice and data communication across technologies, including TETRA, TEDS, DMR and Analog in one single system. With over 30 years of experience in critical radio and broadband communication, we take the lead through superior engineering and a constant focus on customer needs and reduced complexity. To find out more about DAMM or any aspect of our solutions or services, visit www.damm.dk or follow on LinkedIn.  Ansøgning     JKS Career er ansvarlig for rekrutteringsprocessen, og er du interesseret i at søge denne spændende stilling, bedes du sende din ansøgning med CV samt relevante bilag ved at klikke på ”Søg stillingen”. Vi behandler ansøgningerne løbende, og du må derfor meget gerne sende din ansøgning allerede i dag.    Har du spørgsmål, er du velkommen til at kontakte Heidi Schmidt Degermann hos JKS Career på tlf. + 45 61630776. ]