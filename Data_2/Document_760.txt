[Der kommer til at brug sin tid på kundekontakt, ledelse af medarbejdere, diverse administrative opgaver og kvalitetsstyring i felten
Virksomhedsbeskrivelse: 
V. Løwener er en handels- og ingeniørvirksomhed, grundlagt i 1889, som er leverandør af markedets stærkeste program inden for teknisk udstyr til industrien, bil og værkstedsbranchen og den offentlige sektor i Danmark. Virksomheden leverer standardprodukter og kundetilpassede total- og specialløsninger inden for procesteknik, industriteknik, måleteknik og værkstedsteknik. V. Løwener er bl.a. forhandler af DURA værkstedsindretninger, FRONIUS svejseudstyr, HYPERTHERM plasmaskæreudstyr, BadgerMeter instrumentering og datakommunikation, TRAVAINI og CALPEDA pumpesystemer m.v.
Virksomhedens succes og store portefølje af tilfredse kunder, bygger på produkter i det højere kvalitetssegment, baseret på seriøs og professionel rådgivning samt en effektiv serviceorganisation.
Virksomheden har i dag 70 medarbejdere. Du bliver en del af den industritekniske afdeling, hvor der er 26 mand og en række underleverandører tilknyttet.
Stillingsbeskrivelse: Med reference til divisionsdirektøren, får du formelt ledelsesansvaret for 3 medarbejdere og uformelt lederansvar for underleverandørernes medarbejdere i denne meget alsidige stilling, hvor du kommer til at arbejde med mange forskellige opgaver.
Du går forrest, leder og fordeler arbejdet og motiverer dine medarbejdere samt sikrer, at de løbende bliver videreuddannet i de mange udstyrs- og maskintyper, virksomheden arbejder med.   Virksomheden er kendt for sine værkstedsløsninger af høj kvalitet samt for at have et højt serviceniveau. Din opgave bliver at styrke denne position, idet du får ansvaret for, at alle service- og montageopgaver bliver løst effektivt, professionelt og fagligt korrekt.
Du er omdrejningspunktet for alt arbejdet på kontoret dvs. koordinering af opgaverne til serviceassistenten, korrespondance med fabrikkerne, og brug af virksomhedens nye servicesystem, og har også det overordnede ansvar for planlægningen af egne montører og eksterne montørers arbejde i marken.
Du arbejder tæt sammen med serviceassistenten og en projektleder, med mange års erfaring i virksomheden. Du aflaster denne i relation til afholdelse af byggemøder, samt når der skal holdes styr på indsatserne fra de 5 eksterne montagefirmaer.
Du kommer derfor også til at stå for en stor del af kontakten til både kunder og underleverandører. Dette vil være i forbindelse med installationsopgaver, serviceopgaver samt ved løsning af tekniske problemer.
Du er ikke for fin til noget, og har derfor ikke noget imod at gå ned på lageret og pakke en pakke og sende den af sted. Du får med andre ord en alsidig stilling, hvor du, foruden at have fokus på ledelse af medarbejderne, skal være indstillet på at have mange administrative opgaver og samtidig også være rimelig hands-on i forbindelse med generel projektledelse og teknisk troubleshooting m.v. 
Samtaler på stillingen vil blive afholdt i Kolding.
Du tilbydes:
En arbejdsplads med store frihedsgrader for den enkelte. Hvor du får frihede under ansvar og, hvor der er kort fra tanke til handling. Du bliver en del af et uformelt miljø med vægt på kollegial hjælpsomhed, humor og vidensdeling.
Egenskaber: Du er en selvmotiverende og engageret person, der er god til både at samarbejde og kommunikere på mange forskellige niveauer med mange forskellige typer mennesker.
 
Sprogkundskaber  / IT:
Du er flydende i dansk i skrift og tale og er velbevandret i engelsk, også i skrift og tale. Kan du begå dig på tysk, er det en stor fordel. Derudover forventes det, at du er en habil bruger af IT.]