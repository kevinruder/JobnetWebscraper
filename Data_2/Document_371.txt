[ Vil du være med til at servicere indvejning og affaldsmodtagelsen?


 Driftssupporterne er tilknyttet driften. Driftssupporterne har to primære opgaver, indvejning og affaldsmodtagelsen. 

Arbejdsopgaver

 • Du servicerer og rådgiver chauffører om indvejning 
 • Du rydder op og holder orden i aflæssehallen 
 • Du koordinerer aflæsning af specialaffald 
 • Du skal tilse indvejning af forbrugsstoffer 
 • Du indgår i tværfaglige grupper og arbejdsopgaver med drift og vedligehold 
 • Du udfører administrative opgaver i ScanX.net (vejesystem) herunder backup på fakturering, trækning af 
 statistikker, opretning af biler, containere, vejninger m.m. 
 • Du skal sikre driften af software/hardware og herunder underrette relevante personer ved systemfejl 

 Kvalifikationer 

 Du har en serviceminded
 indstilling samt naturlige evner til at samarbejde. 

 Det er nødvendigt at have et godt kendskab til IT, og du kan begå dig i Excel, Word, Outlook og har forståelse for vigtigheden af, at data er korrekte. 

 Du kan kommunikere klart i skrift og tale på dansk og har kendskab til engelsk og skandinavisk. 

 Du har erfaring og certifikater til at køre med truck og entreprenørmaskiner. 

 Du skal kunne bevare roen og overblikket, selvom det går stærkt, og der er travlt. 

 Du er yderst fleksibel, selvstændig, struktureret og opsøgende. 

 Allervigtigst kan du bevare dit gode humør selv i travle situationer. Du bliver en del af byen. 

Vi tilbyder

 Et selvstændigt job med varierende arbejdsopgaver med den nødvendige oplæring. 

 Arbejdstiden er 37 timer i gennemsnit alle ugens dage. Du indgår i en vagtplan og kan forvente 
 weekendarbejde. 

 Løn- og ansættelsesvilkår forhandles i henhold til gældende aftaler på ARC. 

 Ansættelse så hurtig som muligt og senest 1. juni 2018. 

Ansøgning

 Send din ansøgning og CV til arc@a-r-c.dk og angiv ”Driftssupporter”
 i emnefeltet senest onsdag den 28. marts 2018, kl. 12.00
 . Samtaler vil blive afholdt i uge 15. 

 Har du yderligere spørgsmål, kan du henvende dig til kundesupporter Iben Schultz Moe på telefon 3268 9465. 

 Om ARC 
 ARC er en del af byen. Vores mål er at bidrage til en sund, ren og attraktiv by – og, ikke mindst, at beskytte klima og miljø. Vi forvalter affaldets ressourcer sådan, at vi giver mate-rialer, el og fjernvarme tilbage til borgerne og byen. Med etableringen af det nye energian-læg, Amager Bakke, bliver ARC et eksempel til global inspiration på hvorledes klima- og miljøbeskyttelse, effektiv energiproduktion og nytænkning af det moderne byrum kan forenes. På vores genbrugspladser sorterer og genanvender vi affald fra mere end en million erhvervs- og privatkunder.
]