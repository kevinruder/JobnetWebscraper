[Brænder du for at skabe forbedringer for patienter?
Så har Sjællands Universitetshospital en spændende stilling. Stabsenheden Kvalitet og Målstyring søger en erfaren sundhedsfaglig kvalitetskonsulent, der skal bidrage til den fortsatte udvikling af kvalitet og patientsikkerhed på hospitalet. 
Afdelingen
Stabsenheden Kvalitet og Målstyring har til opgave at understøtte hospitalets indsats for kvalitet, patientsikkerhed og brugerinddragelse. Opgaverne er varierede og omfatter projektledelse, udviklings- og planlægningsopgaver, databearbejdning og analyser samt formidling. En væsentlig del af vores opgaver er desuden konsulenthjælp til hospitalets afdelinger i form af vejledning, coaching og undervisning.
Vi arbejder blandt andet med følgende

Hospitalets strategi Patienten er Alt med opgaver inden for temaerne suveræn kvalitet, patienten som partner og strømlinede forløb
Det Nationale Kvalitetsprogram: vi understøtter afdelingernes arbejde med de nationale kvalitetsmål og hospitalets lærings- og kvalitetsteams inden for de nationale indsatsområder
Patientsikkerhed, herunder proaktivt patientsikkerhedsarbejde og risikostyring, daglig opfølgning på utilsigtede hændelser, analyser og initiativer til forbedring af patientsikkerhed samt udviklingsopgaver
Kræftpakkeforløb og kræftområdet i øvrigt samt Kræftplan IV
Brugerinddragelse, herunder aktuelt nye projekter med implementering af PRO på en række afdelinger. Derudover bidrager vi med opfølgning på LUP-resultater og gennemførelse af lokale brugerundersøgelser
Sundhedsplatformen, hvor vi især har opgaver udvikling af Min Sundhedsplatform og kvalitetsrapporter. 
Regionernes Kliniske Kvalitetsudviklingsprogram (RKKP)
Patientansvarlig læge
Målstyring og tilvejebringelse af ledelsesinformation samt data til opfølgning på hospitalets og afdelingernes årsaftaler
Kompetenceudvikling og vejledning af ledere og medarbejdere i Model for Improvement, målstyring, tavlemødeledelse og metoder  til kvalitetsforbedring

Dine opgaver
Vi forventer, at du vil få opgaver inden for vores aktiviteter med brugerinddragelse og PRO projekterne samt Det Nationale Kvalitetsprogram. Derudover vil du afhængig af dine kompetencer få opgaver inden for andre af afdelingens opgaver, eksempelvis indsatsen for patientsikkerhed, RKKP, udarbejdelse af ledelsesinformation samt vejledningsopgaver sammen med det øvrige kvalitetsteam. 
Dine kvalifikationer

En sundhedsfaglig uddannelse gerne med relevant videregående uddannelse, f.eks. cand. scient. san. 
Vi arbejder med Model for Improvement, og det vil være en fordel, hvis du er uddannet improvement advisor eller dansk/nordisk forbedringsagent
Praktisk og teoretisk indsigt i arbejdet med patientsikkerhed og kvalitetsudvikling i sundhedsvæsenet. 
Erfaring fra tilsvarende ansættelse i sundhedsvæsenet
Pædagogiske kompetencer som facilitator og underviser
Erfaring med dataanalyse, formidling af data og datadrevet forbedringsarbejde, herunder statistisk proceskontrol
Gode IT-kompetencer
Gode skriftlige og mundtlige formidlingsevner 
Gode samarbejdsevner på tværs af faggrænser

Vi tilbyder

En spændende og selvstændig stilling på en stor og dynamisk arbejdsplads
Gode muligheder for faglig og personlig udvikling
Et godt, tværfagligt samarbejdsmiljø med mange samarbejdspartnere

Om os
Sjællands Universitetshospital (SUH) er rammen for den specialiserede behandling i Region Sjælland og har til huse på forskellige lokationer på regionens sygehuse.
Dit daglige arbejdssted vil være SUH Roskilde, men du vil også have opgaver på andre lokationer i regionen, især SUH Køge.
Kvalitet og Målstyring er en del af den administrative stab på SUH, som betjener sygehusledelsen og afdelingerne. Kvalitet og Målstyring ledes af en kvalitetschef, og afdelingen har derudover syv medarbejdere.
Løn og ansættelsesvilkår efter gældende overenskomst med mulighed for tillæg i forhold til kvalifikationer og erfaring. Vi har flextidsordning. 
Yderligere oplysninger
Du er velkommen til at kontakte os for yderligere oplysninger.
Samtaler i uge 16 og 17Om Sjællands Universitetshospital
Sjællands Universitetshospital vil være pioner i det danske sundhedsvæsen og definere en ny, bedre og anderledes måde at drive et sundhedsvæsen på. Med overskriften ”Patienten er alt” implementerer hospitalet en ambitiøs strategi, som vil sætte en ny retning for fremtiden. Missionen er patienten, og visionen er suveræn kvalitet.

Sjællands Universitetshospital er etableret som en organisatorisk enhed. Vi er således allerede nu i gang med at skabe et samlet og bedre sundhedsvæsen for regionens borgere og en spændende og udviklende arbejdsplads for medarbejderne. Når bygningerne i Køge står færdige i 2023, vil regionens specialiserede behandlings-, forsknings- og undervisningsaktiviteter være samlet her. Læs mere om Sjællands Universitetshospital på her.]