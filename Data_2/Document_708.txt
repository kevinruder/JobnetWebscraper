[Institut for Samfundsvidenskab og Erhverv, RUC søger en ny kollega til at understøtte institutledelsen, studielederne og studienævn i arbejdet med uddannelseskvalitet og aktiviteter i tilknytning til instituttets uddannelser.Stillingen som AC-fuldmægtig er placeret i institutsekretariatets uddannelsesgruppe, hvor i alt fire kolleger arbejder med ledelsesbetjening, sekretariatsbetjening af studienævn, kvalitativ og kvantitativ dataanalyse, udredninger, afrapportering, handlingsplaner, uddannelses- og undervisningsevaluering, studieordninger, akkreditering og administrativ understøttelse af konkrete aktiviteter. Foruden disse er der også opgaver i relation til aftagere, kandidaternes arbejdsmarkeder, studiemiljø, formidlingsopgaver og sekretariatsbetjening af formandskabet for et censorkorps.Opgaverne løftes i tæt samarbejde, dialog og sparring med kollegerne i uddannelsesgruppen, institutsekretariatet og RUC’s fællesadministration, og ikke mindst i samarbejde med studieledere og instituttets viceinstitutleder.KvalifikationerVi søger en selvstændig og kvalitetsorienteret kollega med masser af gå-på-mod, som opsøgende og nysgerrigt vil arbejde sig ind på og rundt om de emner, der skal håndteres. Vi søger en kollega som både kan tage initiativer, handle og afslutte opgaver.Vi lægger vægt på, at du har;En relevant uddannelse på kandidatniveau med færdigheder i kvalitativ og kvantitativ metode, og gerne med forvaltningsfærdigheder.Lyst til at arbejde med uddannelseskvalitet og uddannelsesudvikling.Gode samarbejdsevner, kommunikative kompetencer og er serviceorienteret.Gode engelsk færdigheder, da instituttet har engelsksprogede uddannelser, studerende og ansatte.Du vil komme til at indgå i vores institutsekretariatet, som ud over opgaver i relation til kvalitet og akkreditering af uddannelserne også varetager instituttets fælles administrative opgaver, forskningsadministration og ph.d.-administration. Vi har en uformel omgangstone og vægter samarbejde og et godt arbejdsmiljø højt.Instituttets forskning fokuserer på sociale, erhvervsøkonomiske og samfundsmæssige forandringer samt virkningerne på samfundet – herhjemme og globalt. Vi genererer ny videnskabelig forståelse af sociale forandringer, konfrontationer, og konflikter. Undervisningen er forskningsbaseret med vægt på udvikling, interdisciplinaritet og forfinelse af metodiske færdigheder.Du kan læse mere om instituttet her: https://ruc.dk/institut-samfundsvidenskab-og-erhvervMere informationFor yderligere oplysninger om stillingen venligst kontakt sekretariatsleder Mette Sonne Brendstrup på (+45) 4674 2452 eller uddannelsesfuldmægtig Rikke Heyn Johnsen på (+45) 4674 2059.Vi forventer at holde ansættelsessamtaler i uge 16 eller 17.AnsættelsesvilkårDer er tale om en ansættelse på fuld tid, med reference til sekretariatsleder Mette Sonne Brendstrup. Ansættelse sker i henhold til overenskomst Ansættelse sker som fuldmægtig efter overenskomst mellem Finansministeriet og AC. Der vil herudover mulighed for at forhandle tillæg.Vi ser gerne, at du kan begynde den 1. juni 2018 eller snarest derefter.AnsøgningSøg stillingen på https://ruc.dk/ledige-stillinger-pa-roskilde-universitet/Ansøgningen skal indeholde:Motiveret ansøgningCVDokumentation for uddannelseAnsøgningsfristen er 6. april 2018.Materiale modtaget efter fristens udløb vil ikke blive taget i betragtning.Roskilde Universitet ønsker at afspejle det omgivne samfund og opfordrer alle uanset personlig baggrund til at søge hos os. ]