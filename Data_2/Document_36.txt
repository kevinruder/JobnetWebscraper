[Sikkerhedsstyrelsen vandt IT-branchens innovative digitaliseringspris i 2018. Branchen tildelte os prisen for vores måde at gennemføre digital transformation. Vi vil gerne tage det næste skridt på vores digitale rejse ved at hjælpe forbrugere med at træffe valg om sikre produkter. Vi gør det ved hjælp af data – til risikobaseret markedsovervågning og planlægning af tilsyn.    Du skal hjælpe os med at være endnu mere progressive og innovative i forhold til anvendelse af data. Men du skal samtidig være velfunderet i opbygning af governance og være i stand til at sikre vores fremtidige fundament for at være en innovativ og datadrevet myndighed. Du skal på den anden side også være en solid datahåndværker, som kan udarbejde rapporter og løsninger til organisationen ud fra organisationens behov.    Vi leder efter en erfaren hands-on dataarkitekt, der kan bidrage til vores digitale transformation. Digital transformation er en integreret del af vores strategi. Din rolle er at optimere vores kerneforretning ved hjælp af data og din kompetente procesforståelse. Du får mulighed for at sætte dit eget fodaftryk og sikre, at vi kan styrke Sikkerhedsstyrelsens kerneforretning med bedre brug af data og dataværktøjer.    Hvad forventer vi af dig?   Datadrevet markedsovervågning og kontrol er en kerneforretning for Sikkerhedsstyrelsen. Vi har allerede skabt en række ”zero-administration” løsninger til fx kontrolbesøg. Fra 2016 til 2017 har vi været i stand til reducere vores sagsbehandlingstid på såvel ansøgninger som markedsovervågning på mellem 50 og 70 pct. Sammen med dig skal vi fortsætte denne udvikling og skabe transparens imellem interne og eksterne datakilder. Du kommer til at spille en nøglerolle i at udvikle brugen af datakilder og vurdere, hvornår og hvordan vi skal udstille data gennem eget datavarehus.    Du bliver ansat i Digitalisering, som tæller 15 medarbejdere. Her vil du indgå i teamet Data & Analyse, som bliver på 4 mand, når du er kommet på plads.    Vi forventer, du kan se dig selv i nedenstående.     Du har solid erfaring med Business Intelligence og andre digitale værktøjer. Du har gennemført tunge BI-projekter med gode resultater, og du har dybt kendskab til arbejdet med dataarkitektur og datagovernance. Du nikker desuden velkendt til bl.a. SAS. Generelt krydrer du et forretningsperspektiv med dit digitale mindset og din forståelse og anvendelse af komplekse data. Har du mod på at arbejde med nyere teknologier, der styrker vores mål som serviceorienteret, digital og datadrevet myndighed hilser vi det velkomment.       Du formidler din viden og er god til at samarbejde. Du formår at forklare komplekse begreber og viden om data til interne og eksterne samarbejdspartnere. Du har også sans for at omsætte ideer fra det interne og eksterne samarbejde til virkelighed. Og du er den første til at hamre i tasterne, når du ser en oplagt mulighed for at indgå et nyt, produktivt samarbejde.        Du er effektiv og stærk i agil metode. Du kan sikre, at vi effektivt og rettidigt anvender data til Sikkerhedsstyrelsens myndighedsopgave. Og du kender til agil metode og ved, hvordan man bruger den i tværgående samarbejder.        Du har god forståelse for opgaven som myndighed. Du har en god fornemmelse, hvilke data vi har brug for når vi skal løfte vores myndighedsopgave, og du er i stand til at definere, hvordan vi bedst muligt får bragt data i anvendelse.        Vi forestiller os, at du har en relevant længere videregående uddannelse, fx cand.it med speciale i dataarkitektur og ca. 5 års erfaring med dokumenterede resultater i metodeudvikling og eksekvering.   Hvad kommer du til at lave?   Du skal være med til at bringe digitaliseringen endnu længere sammen med os. Det er det mål, du arbejder hen i mod, når du:    skaber, implementerer og rådgiver om dataarkitektur. Du skal opbygge og implementere dataarkitektur i Sikkerhedsstyrelsen sammen dine teamkolleger og stå for governance og ledelse af projekter om dataanvendelse i digital transformation. Konkret skal du arbejde efter agil metode i sprint med at udvikle datamodeller, og du skal være løbende sparringspartner for digitaliseringschefen.       sikrer højt niveau i vores brug af data. Du skal løbende sikre, at den måde vi bruger data på er den bedst mulige og sikre, at kvaliteten af data er god og konsolideret gennem tværgående governance. Vi skal sikre optimal anvendelse af interne og eksterne datakilder, og inden for 1 år skal vi være i stand til at udstille visse typer af datakilder.       udvikler brug af data og dataværktøjer. Du skal se nye muligheder for at bruge data og udvikle vores kompetencer i brug af de rette værktøjer ud fra den dataarkitektur, du skal være med til at bygge op. Du skal også stå for at udarbejde datagovernance som et projekt i vores digitale transformation og sikre implementering af det. Og du skal udvikle et roadmap for udvikling af eget BI-system samt anvendelse af nyere teknologier.        Sådan ansøger du   Send din ansøgning med CV og eksamenspapirer via vores elektroniske ansøgningsmodul på www.sik.dk senest tirsdag den 3. april 2018. 1. og 2. samtaler forventes at blive afholdt i uge 15-16.    Du vil blive ansat som special- eller chefkonsulent efter AC-overenskomst med tiltrædelse hurtigst muligt.    Har du spørgsmål til stillingen, er du velkommen til at kontakte kontorchef Per Bo Christensen på tlf. 33 73 21 30. Hvis du har spørgsmål til løn- og ansættelsesforhold kan du kontakte HR-rekrutteringspartner Dan Bøgh Morthorst på tlf. 91 33 70 47.     Vi glæder os til at høre fra dig!      ]