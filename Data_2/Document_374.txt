[Til Afsnit for Virologisk Overvågning og Forskning søger vi en laborant til vikariat pr. 1. maj 2018 eller tidligst derefter.    Virologisk Overvågning og Forskning varetager overvågning af og forskning i virus sygdomme, både de hyppigt forekommende som influenza og roskildesyge, og de mere sjældent forekommende virus sygdomme som f.eks. mæslinger, leverbetændelse og HIV.    Afsnittets forskning understøtter afdelingens centrale funktion i den nationale overvågning og smitteberedskab. Forskningsprojekter omhandler molekylær epidemiologi, resistensforhold under antiviral behandling, virusimmunitet og virus udvikling over tid. Vi er 6 laboranter, 4 akademikere, og 1 overlæge. Arbejdet foregår i teams, og du vil til at starte med blive tilknyttet influenzaområdet.  Influenzalaboratoriet er det nationale influenza center og varetager data-rapportering af danske influenza forhold til WHO og ECDC.    Dine arbejdsopgaver vil være, at  •	Karakterisere influenzavirus prøver ved brug af PCR, dette indebærer ekstraktion af virus RNA, real time RT-PCR, og konventionel PCR.   •	Sekventering af virusgenomer ved primært Sanger sekventering men også Next Generation Sequencing på Illumina MiSeq platform. •	Dyrkning af virus i cellekultur, samt karakterisering af virusisolater med hæmaglutinations Inhibition, neuraminidase inhibition - og neutralisations-assay.    Vi forventer, at du   •	Er engageret, initiativrig, og fleksibel   •	Har erfaring indenfor viral diagnostik og virus dyrkning   •	Har gode samarbejdsevner og er i stand til at fungere godt i vekslende team-samarbejder   •	Er ansvarlig og udviser omsorg for dine kolleger   •	Har grundlæggende erfaring med PCR, sekventering og celledyrknings teknikker.   •	Gode datakundskaber    Vi tilbyder   Samfundsnyttige arbejdsopgaver i en anerkendt virksomhed med høj faglighed og et aktivt forskningsmiljø. Du vil få stor kontaktflade samt engagerede kolleger. Vi er en fleksibel og familievenlig arbejdsplads med 37 timers arbejdsuge inkl. frokostpause. Vi vægter kompetenceudvikling højt. Vi er centralt beliggende i København og har fri parkering på området.    Løn- og ansættelsesvilkår  Du bliver ansat i henhold til den til enhver tid gældende fællesoverenskomst mellem Finansministeriet og Offentligt Ansattes Organisationer (OAO-S-fællesoverenskomsten) og den til enhver tid gældende organisationsaftale mellem Finansministeriet og HK/Stat for kontorfunktionærer, laboranter og it-medarbejdere (HK), jf. aftalens bestemmelser vedrørende laboranter.    Kontakt os gerne   Få mere at vide om stillingen ved at kontakte overlæge Thea Kølsen Fischer, tlf. 32683443.    Er du interesseret?   Klik på ”søg stillingen” og send os din ansøgning med CV og eksamensbevis. Ansættelsessamtaler forventes afholdt i uge 14.  ]