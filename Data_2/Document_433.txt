[Vi søger en ambitiøs og dygtig økonomikoordinator til vores sekretariat. Du får ansvaret for at skabe moderne styring, udarbejde business-cases og arbejde med data. Du skal også bidrage til, at sekretariatet udvikler sig fra at være en administrativ enhed til vidensenhed.   Som vores koordinator får du ansvaret for:    Budgetproces, regnskabsaflæggelse og controlling   Forandringsledelsesansvar på administrations- og økonomiområdet  Ansvar for at udarbejde processer for ledelsesinformation, udbudsopgaver, nye arbejdsgange og smarte investeringer   En vigtig rolle i forretningsudvikling og strategimplementering   På længere sigt har du mulighed for at få ansvar for dannelsen af nye partnerskaber og få forhandlingsansvar     Vi forventer, at du har stærke kompetencer og erfaringer indenfor strategisk økonomistyring og en evne til at understøtte samt udvikle medarbejderne med den praksisnære drift. Derudover forventer vi, at du har erfaring som koordinator.    Vi ønsker os en koordinator, der kan sætte kryds ved følgende:     Kendskab til kommunal økonomi og erfaring med budgetprocesser, økonomidrift og økonomistyring. Kendskab til Kvantum er et særligt plus   Politisk tæft   Formår at drage de vigtigste principper ud af enkeltsager og omdanne disse til retningslinjer og arbejdsgange   Et positivt og tålmodigt væsen, kombineret med robusthed og evne til at drive de daglige forandringer   Har et stærkt koordinerende overblik og en struktureret og pragmatisk tilgang til opgaveløsningen   Erfaring med at arbejde i en politisk ledet organisation og med at udarbejde gode og klare beslutningsoplæg  Kan tænke helhedsorienteret på tværs af forskellige fagområder     Du vil referere til sekretariatslederen og får et opgavekoordinerende ansvar overfor enhedens administrative gren på fem medarbejdere. Du vil samtidig skulle indgå aktivt i en række samarbejder med de øvrige dele af Kultur- og Fritidsforvaltningen, herunder i særdeleshed det centrale økonomi- og HR-center samt andre bydele.     Om Kultur Ø   Kultur Ø er en af fire decentrale, organisatoriske enheder under Kultur- og Fritidsforvaltningen i Københavns Kommune. Kultur Ø samler biblioteker, borgerserviceindgang, turisme, idrætsanlæg, kulturhuse og svømmehal. Vi råder over 16 forskellige lokationer.    Vi arbejder med at udvikle kultur- og fritidsoplevelser i samarbejde med borgere og brugere fra det nære i hverdagen til det storslåede, der rækker ud over Østerbro.    Ansættelsesforhold   Fysisk bliver dit arbejdssted på Øbro Jagtvej bibliotek og delvist i Svanemøllehallen.   Vi tilbyder løn- og ansættelsesvilkår efter kvalifikationer i henhold til gældende overenskomst, og du vil blive indplaceret som specialkonsulent. Stillingen er på fuld tid.     Kontakt  Hvis du har spørgsmål, er du velkommen til at kontakte sekretariatsleder for Kultur Ø: Rasmus Gyldenkærne på 2497 5404 – hverdage i tidsrummet 16.00-16.30. Han er tilbage fra ferie den 24. marts.     Søg stillingen via nedenstående link senest onsdag den 4. april 2018   Vi forventer at kontakte udvalgte kandidater den 5. april 2018 om eftermiddagen med henblik på afholdelse af samtaler den 9. april 2018 fra kl. 9.00.     Kultur- og Fritidsforvaltningen  I Kultur- og Fritidsforvaltningen tror vi på, at tillid og samarbejde både øger medarbejdernes trivsel og højner kvaliteten, produktiviteten og vores evne til at gå nye veje.       ]