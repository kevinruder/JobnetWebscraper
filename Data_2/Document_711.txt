[Er du ambitiøs og engageret, har en skarp pen og lyst til at arbejde med de økonomiske processer i en stor organisation i konstant udvikling? Så er du måske vores kommende kollega i Ledelsessekretariatet i Koncernservice.   Vi har ansvaret for at betjene direktionerne i Koncernservice og Koncern IT – vores søsterorganisation – med blandt andet god økonomistyring og direktionsbetjening.     Koncernservice er en del af Økonomiforvaltningen i Københavns Kommune, og vi løser fællesadministrative opgaver for kommunens syv forvaltninger inden for økonomi, personale og løn. På disse områder er vi også med til at modernisere og effektivisere kommunen. Det er vores mission, at vi sammen med forvaltningerne skaber bedre og billigere administration.      Vi tilbyder   Et spændende job med forskelligartede opgaver og gode muligheder for faglig og personlig udvikling. Du vil blive en del af et uformelt arbejdsmiljø med dygtige og engagerede kolleger, hvor du skal bidrage til at styre og videreudvikle Koncernservice. Det skal ske i tæt samspil med dine kolleger i Ledelsessekretariatet, medarbejdere og chefer i hele Koncernservice og ikke mindst direktionen og vores kolleger i resten af Økonomiforvaltningen.    Din rolle Du får en vigtig rolle i styringen af Koncernservices økonomi, og du vil være med til at sikre, at vi får fuld glæde af vores nye SAP-baseret økonomisystem Kvantum. Du vil konkret komme til at være økonomikonsulent for et eller flere af Koncernservices centre – og være med til at sikre korrekt, rettidig og relevant ledelsesinformation om økonomien til Koncernservices direktion og centerchefer.   Du skal bl.a. med analysearbejde og din gennemslagskraft bidrage til at identificere og rapportere økonomiske risici og omprioriteringsmuligheder på projekter og på drift.    En fast del af hverdagen i Ledelsessekretariatet vil derfor være klassiske økonomistyringsdiscipliner som budgetlægning, budgetopfølgning, regnskabsanalyse og -aflæggelse. Derudover vil du udarbejde analyser af Koncernservice og være med til at udforme effektiviseringsforslag. Det bliver spændende og udfordrende.    Vi forventer, at du har    en relevant økonomisk/samfundsvidenskabelig uddannelse på kandidatniveau fx som cand.polit., cand.scient.pol., cand.merc. eller tilsvarende   erfaring med økonomistyring fra en politisk styret organisation, eller du er nyuddannet med drive og gåpåmod   evne til at arbejde ansvarsbevidst, selvstændigt og løsningsorienteret, og du kan medvirke til at drive og lede processer – både internt i Ledelsessekretariatet og på tværs af hele Koncernservice   solide analytiske evner og sans for strategiske overvejelser, samtidig med at du ikke er bange for at komme ned i teknikken   styr på IT – databehandling og videreformidling er centralt for vores opgaveløsning    Du er desuden samarbejdsorienteret, god til at kommunikere økonomiske problemstillinger til andre fagområder, trives med ansvar og deadlines, og du har et godt humør og positiv energi.    Løn- og ansættelsesvilkår   Løn- og ansættelsesvilkår sker i henhold til gældende overenskomst med mulighed for forhandling af tillæg efter kvalifikationer. Stillingen ønskes besat snarest muligt.    Flere oplysninger   Du kan få supplerende oplysninger om stillingen ved at kontakte teamleder Frej Leilund på 2498 0141.    Søg stillingen via nedenstående link senest mandag den 2. april 2018  ]