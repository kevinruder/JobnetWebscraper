[Har du forståelse for logistik, brænder du for at give god service, er du positiv og glad, kan du holde hovedet koldt når det virkelig brænder på, og kan du lide at bruge computeren som dit daglige redskab? Så er du måske vores nye kollega.
CJ Hvidevareservice Aalborg er danmarks førende specialist inden for salg af tilbehør og reservedele samt reparation af hårde hvidevarer og små elapparater, og er autoriseret servicepartner for 40 af de største brands i verden - bl.a. Kitchen Aid, LG mv. Vi har travlt og er i vækst. Derfor skal vi bruge en ny ledende servicekoordinator til håndtering af vores ordremodtagelse og daglig koordinering af vores 10 udekørende teknikere.
Dine opgaver:

Du skal varetage kundeopkald / ordremodtagelse
Du skal servicere kunder pr. telefon og mail
Du skal på baggrund af historisk data i vores ERP-system fejlscreene kundernes problemer.
Du skal gennemgå eksplosionstegninger for at finde relevante reservedele
Du skal dagligt koordinere 10 teknikere, på baggrund af de indkomne ordrer
Du skal være ansvarlig for de øvrige 3 servicekoordinatorer
Du skal indgå i leder-teamet mod at udvikle forretningen
Du får en skiftende og spændende dagligdag med nye kunder og nye opgaver
Du skal indgå i et moderne miljø og ønsker at blive én af danmarks førende specialister

Dine kvalifikationer:

Du er nyuddannet eller har erfaring
Du er selvstændig
Du er grundig, serviceminded og kvalitetsbevidst
Du har ikke bare flair for IT, men er super-bruger af det
Du har en god hukommelse
Du har en teknisk forståelse, som gør dig i stand til at opnå teknisk viden.
Du er bosat i Nordjylland
Du motiveres af, at gøre kunderne glade

 
Løn Løn med pensionsordning og øvrige ansættelsesvilkår vil matche dine kompetencer og din baggrund.
Ansættelse Vi skal bruge dig nu, men er du den helt rigtige, venter vi gerne på dig. Vil du vide mere om jobbet som servicekoordinator, dine muligheder, og vores forventninger til dig så ring på telefon +45 26 88 85 41 og tal med adm. direktør Claus Holland Justesen.
Du kan også besøge os på cjhvidevareservice.dk, hvis du vil vide mere om vores virksomhed og vores services.
Send din ansøgning senest 31-03-2018 på e-mail til hr@cjhvidevareservice.dk.]