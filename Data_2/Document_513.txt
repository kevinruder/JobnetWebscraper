[Nyoprettet stilling i markedsledende virksomhedVil du være med til at sikre Abena Produktion A/S’ digitale fremtid? Brænder du for at styre komplekse IT-projekter med mange interessenter i spændingsfeltet mellem IT, teknik og forretning?Abena producerer livskvalitet – det betyder, at forbrugere, der anvender Abenas produkter, kan leve et mere trygt og bedre socialt liv. Abena er en familieejet virksomhed, der har respekt for medarbejderne, kunder, leverandører og naturen. Målet er at være blandt de fire største producenter i Europa af absorberende produkter til børn og inkontinente. Der investeres kontinuerligt i nye og mere effektive maskiner, der teknologisk er på det højeste niveau på markedet. Abena søger lige nu en ny kollega til koncernen, der sælger til 88 lande verden over og er repræsenteret med egne selskaber i 17 lande.Abena Produktion A/S er netop i gang med at tage nogle afgørende valg for virksomhedens digitale fremtid – måden produktionen vedligeholdes og styres, og hvordan al data kan spille sammen for at optimere og gøre driften simplere og mere effektiv, er de nogle centrale områder, som er en del af planen om digitalisering. Høj kvalitet er udgangspunktet for Abena, og den digitale strategi er også et led i overholdelse af de til enhver tid gældende kvalitetskrav. JobbetMed reference til Financial Manager i Abena Produktion A/S, får du til opgave at bære en række overordnede projekter igennem samt udvikle det eksisterende ERP-system. Her handler det om at have fingeren på pulsen ift. organisationens behov og omsætte interessenternes ønsker til tekniske løsninger, der lever op til Abenas høje krav til kvalitet.Stillingen som IT-Projektleder er nyoprettet, og du får en unik mulighed for at gå forrest i en række strategisk vigtige projekter. I jobbet får du stor frihed og kommer til at færdes på tværs af organisationen, hvor opgaven er at lytte og du agerer sparringspartner for ledelsen ift. behovsafdækning og leverandørudvælgelse, samt løbende ifm. projekterne.Abena står overfor en række strategiske IT-projekter, herunder nyt vedligeholdelses-system, produktions-styrings-system og BI-system. Som IT-projektleder vil du stå i spidsen for disse, og derudover vil du tage del i udviklingen af virksomhedens ERP-system sammen med virksomhedens interne SAP-konsulenter.Som IT-projektleder vil du arbejde efter en projektmodel og du vil arbejde med at afdække de forskellige interessenters behov, herunder særligt den tekniske afdeling samt udarbejde business cases og præcise kalkuler. Du vil sparre med chefgruppen om den optimale løsning og du får en aktiv rolle i leverandørstyring.Er projekterne succesfulde skal de potentielt implementeres internationalt i Abena A/S’ udenlandske datterselskaber. ProfilenDu har en kombination af stærk, faglig, viden og en glimrende kommerciel forståelse. Du har formentlig en uddannelse og baggrund indenfor IT og web. Det er afgørende, at du har erfaring med at koble forretning og IT sammen, du brænder for at levere enkle løsninger og du trives med at skabe relationer og håndtere forskellige interessenters behov.Du befinder dig godt i en virksomhed, der prioriterer fællesskabet og hvor hverdagen er dynamisk. Du er ambitiøs, selvstartende og handlekraftig og det er en fordel, hvis du tidligere har haft succes med at komplekse projekter i en produktionsvirksomhed. VirksomhedenDu bliver en del af en virksomhed med sunde værdier og positive, engagerede kolleger. Der er kort fra leder til medarbejder, og du former din egen arbejdsdag hvor tillid, sikkerhed og fælles ansvar er nøgleordene. Din leder og dine kolleger er meget loyale og lyttende, og arbejder ud fra mottoet "Keep It Simple".Du får mulighed for faglig og personlig udvikling samt efteruddannelse, og bliver en del af en attraktiv personaleordning med bl.a. frugt- og kantineordning, motionsrum, sundhedsordning mm.Det skal være sjovt at gå på arbejde, og hos Abena sættes der en ære i at være ordentlig. Ordentlig over for hinanden, over for leverandører og over for naturen. Din ansøgning:Finder du dette job interessant, så send din ansøgning via KARSBERGs hjemmeside. Venligst bemærk, at vi sender svar til den e-mail, du sender din ansøgning fra. Hvis du har spørgsmål så kontakt venligst rekrutteringskonsulent Søren Schøler på tlf.: + 45 2630 7323 Geografi: SydjyllandKontaktperson: Søren SchølerMrk.: 300
Denne jobannonce blev oprindeligt opslået på https://www.ofir.dk/
(Den originale annonce kan ses på: https://www.ofir.dk/showojob.aspx?ofirid=2799714d)]