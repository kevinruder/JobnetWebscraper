[I den kommende Skattestyrelse har vi stort fokus på effektiv drift af interne processer samt kvalitet i data, og søger derfor nye medarbejdere til Skattekontoen. Kontoen betjener flere tusinde virksomheder og sikrer 800 mia. kr. af statens provenu. Vil du være med til at drifte, udvikle og effektivisere vores Skattekonto-processer, så virksomhederne betaler deres skatter og afgifter korrekt og til tiden? Har du skarpe erfaringer med driftshåndtering, procesejerskab og –styring? Kan du løse problemer samt vurdere, gennemføre og formidle forandringer på en motiverende måde, så fordelene tydeligt træder frem? Så har du nu mulighed for at indgå i et dygtigt og erfarent medarbejderteam i Betalingsproceskontoret.   Procesejerskab og -styring - din opgave  Som forretningsudvikler og driftsmedarbejder har du, sammen med dine kolleger, blandt andet følgende ansvar:

Kortlægning og diagrammering af eksisterende processer med henblik på effektivisering og kvalitetsforbedring. 
Procesoptimering inden for Skattekonto-processen. 
Risikoovervågning og –håndtering. 
Optimal drift og effektiv afhjælpning af forstyrrelser og fejl. 
Interessenthåndtering på forskellige niveauer, som fx systemejer, drifts- og udviklingsorganisationen. 
Udvikling af processer og systemer. 
Implementering af forbedringer. Løbende procesudvikling er en vigtig opgave, og her vil du indgå i en faciliterende rolle.   Du kan forvente at skulle deltage i mindre projekter (analyser, forbedringer, implementering af forandringer), hvorfor det er en fordel, at du har erfaring med projektdeltagelse og har gode skrivekundskaber.   Faglige udfordringer og indflydelse - din profil  Du har en relevant uddannelse eller en relevant faglig baggrund. Det er afgørende, at du er struktureret og god til at koordinere og planlægge dine opgaver samt har en systematisk og analytisk tilgang data og opgaveløsning. Du er således god til at skabe dig et overblik over komplicerede opgaver og sammenhænge. Du skal trives med en hverdag, der er omskiftelig med et driftsmæssigt islæt. Du er udadvendt, har gode formidlingsevner og formår at kommunikere positivt og konstruktivt i dit samarbejde med team, ledelse og øvrige interne/eksterne interessenter.   Betalingsprocesser - dit kontor   Betalingsproceskontoret er placeret i Personafdelingen i den kommende Skattestyrelse. Kontoret har ejerskabet til alle betalingsprocesser i styrelsen herunder Skattekontoen, virksomhedernes betalingskanal og -platform. Vi drifter, analyserer og forbedrer de betalingsprocesser, som Skattekontoen omfatter samt udvikler nye produktforbedrende tiltag.    En anden hovedopgave er at løfte kvaliteten af data og informationer i Skattekontoen.    Kontoret har i øjeblikket 15 medarbejdere, hvoraf fire indgår i Skattekonto-teamet.  Ansøgning og kontakt  Send ansøgning og CV, samt dokumentation for uddannelse via linket ”Søg stillingen” senest tirsdag 3. april 2018.   Kontakt kontorchef Thea Sand på telefon 72 37 66 73, hvis der er spørgsmål til stillingerne. Samtaler forventes afholdt løbende.   Ansættelse vil være i Skatteministeriet med tilhørende institutioner. Løn og ansættelsesvilkår efter gældende overenskomst. Arbejdsstedet er Østbanegade 123, 2100 København Ø.  Der vil forud for ansættelsen blive indhentet straffeattest.  Skattestyrelsen - din arbejdsplads  Som led i regeringens plan ’Fra én til syv styrelser - skatteforvaltningen 2021’ vil SKAT fra den 1. juli 2018 blive erstattet af syv nye styrelser. De nye styrelser oprettes med ansvaret for hver sin kerneopgave inden for én juridisk myndighed under Skatteministeriet, så der sikres smidigt samarbejde på tværs af alle skatteforvaltningens opgaver. Skattestyrelsens kerneopgave bliver at sikre nem og korrekt skattebetaling for borgere og virksomheder. Styrelsen forventes bemandet med ca. 3.300-3.500 medarbejdere og får kontorer i hele landet, herunder i København, Ribe, Høje Taastrup og Århus. Læs mere om Skattestyrelsen på http://www.fra1til7.dk.   Skatteministeriet opfordrer alle kvalificerede ansøgere uanset alder, køn, religion eller etnisk tilhørsforhold til at søge stillingen.  ]