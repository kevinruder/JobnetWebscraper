[Himmelev Skole søger en ambitiøs og ihærdig pædagogisk afdelingsleder/SFO-leder  På Himmelev Skole vil vores nuværende SFO-leder gerne på pension. Vi søger derfor en pædagogisk afdelingsleder til skolens SFO. 

Kan du sikre følgeskab og opbakning på en anerkendende og medmenneskelig facon? 
Har du en pædagogisk uddannelse? 
Så er det måske dig, vi står og mangler? Himmelev Skole er en folkeskole i Roskilde Kommune, der nyder stor opbakning fra forældre og fra lokalsamfundet. Vi arbejder målrettet på at fastholde og videreudvikle vores høje faglige niveau og den gode trivsel på alle måder.  Du skal som SFO-leder i en travl hverdag kunne facilitere den faglige udvikling i teams, fortsætte videreudviklingen af det ligeværdige samarbejde mellem pædagoger og lærere omkring vores arbejde med den understøttende undervisning i indskolingen.  Vores nye pædagogiske afdelingsleder/SFO-leder skal være anerkendende og vedholdende i arbejdet med personalet, skolebestyrelsen, eleverne og deres forældre.   Vi ønsker også, at du har opmærksomhed på arbejdet med børn i udfordringer - at alle elever på Himmelev Skole mødes af gode muligheder for læring og trivsel.  Stillingen indeholder daglige administrative driftsopgaver i SFO delen. Vi er optaget af at tilrettelægge og placere ledelsesopgaverne ud fra vores individuelle kvalifikationer og kompetencer.  Du får en travl hverdag på en arbejdsplads, hvor der er højt til loftet. Vi er seriøse og ambitiøse omkring vores arbejde, men vi tager ikke os selv mere højtedeligt end, at her er plads til en uformelt omgangsform og humor i hverdagen. Vi tør møde udfordringerne på nye måder og stræber hele tiden efter at tilbyde vores elever de bedste rammer og vilkår for læring og udvikling.  Vi forventer, at du 

Har relevant ledelseserfaring og er bekendt med forventningerne til ledelse i SFO 
Har diplom i ledelse eller er i gang hermed 
Kan udvikle og arbejde med team på tværs af faggrupper 
Kan - og vil - påtage dig ledelsesmæssige og koordinerende opgaver i fht. børn i udfordringer/inklusion 
Er en god kommunikator, der kan være med til at tydeliggøre skolens retning og visioner 
Kan strukturere, fastholde og afslutte opgaver i en travl hverdag 
Er nærværende, empatisk og anerkendende i din tilgang til elever, forældre og personale 
Indgår aktivt i skolens ledelsesteam og fremstår som en autentisk og tydelig leder 
Er pædagog/eller læreruddannet 
Har humor Vi tilbyder dig 

En mangfoldighed af dejlige børn og unge 
At blive daglig leder for SFO og at være en del af skolens ledelsesteam 
En engageret og ansvarlig medarbejderskare, der vil Himmelev Skole 
Et godt og konstruktivt samarbejde med elevernes forældre og skolebestyrelsen 
Et spændende og udviklende samarbejde på tværs af faggrupper i Roskilde Kommune 
Reel indflydelse på Himmelev Skoles udvikling i et spændende pædagogisk miljø Roskilde Kommunes skolevæsen deltager frem til udgangen af 2019 i forskningsprogrammet Program for Læringsledelse. Programmet har fokus på at supplere vores professionelle vurderinger med informationer fra data og forskning.  Skolevæsenet er inde i en spændende og kontinuerlig udvikling præget af folkeskolereformen og tværgående udviklingstiltag.  I Roskilde Kommune arbejder vi med skoleledelse som et håndværk, hvor både den enkelte skoleledelse og kommunens samlede skoleledelse er et centralt omdrejningspunkt for skabelsen af resultater. Det gælder over for børn, medarbejdere, forældre og forvaltning, som det gælder i skolens samspil i lokalsamfundene.  Roskilde Kommunes skoler er et fælles skolevæsen, hvor der skal værnes om de enkeltes skolers styrker samtidig med, at der skal udvikles med respekt for helheden. Børnenes læring og trivsel er i højsædet.  På http://www.roskilde.dk findes uddybende informationer og viden om Roskilde Kommunes indsats for familier og børn, herunder også på skoleområdet.  Stillingen ønskes besat pr. 1. juni 2018, eller snarest her efter.  Ansøgningsfrist er 6. april 2018 kl. 12.00. Ansættelsessamtaler finder sted den 16. april fra kl. 13, og den 23. april også fra kl. 13.  Mellem 1. og 2. samtalerunde udarbejdes der en personlighedsprofil (DiSC-profil).  Ansøgning via hjemmeside http://www.himmelevskole.roskilde.dk  Løn- og ansættelsesvilkår Stillingen som pædagogisk afdelingsleder for SFO på Himmelev Skole er en fast fuldtidsstilling. Lønnen fastsættes efter gældende overenskomst.  Yderligere oplysninger Du er velkommen til at kontakte skoleleder Anne Aabrink på telefon 4631 4260 for yderligere oplysninger om stillingen, ligesom du kan læse mere om Himmelev skole på skolens hjemmeside http://www.himmelevskole.roskilde.dk   ]