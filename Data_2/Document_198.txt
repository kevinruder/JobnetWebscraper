[August 2017 startede vi den første professionsbachelor i e-handel. Nu har vi brug for flere undervisere, der kan indgå i teamet. Du skal have en baggrund, der gør, at du kan undervise de studerende i både tekniske og analytiske færdigheder i forhold til e-handel. Vi søger 1 til 3 dygtige kollegaer, der brænder for at arbejde med studerende på e-handelsuddannelsen. Ansættelsestidspunktet er snarest muligt og senest pr. 1. august.      Vores ambition er at uddanne dygtige, ambitiøse medarbejdere, der kan skabe værdi for e-handlerne. Vil du med på denne rejse, så har vi jobbet til dig. Du skal have et brændende ønske om at videreformidle din viden og erfaring fra at arbejde med e-handel.     Du kommer til at være med til at præge den kommende generation af medarbejdere inden for e-handel. Derfor skal du interessere dig for e-handelstrends, data og teknologier. Du har erfaring fra webshop, hvor du har haft en større rolle i forbindelse med den tekniske udvikling af webshoppen, og samtidig har du også arbejdet med den analytiske del i forhold til at arbejde med data.     Om jobbet   Vi søger undervisere inden for et eller flere af følgende fagområder:   teknisk webudvikling  e-handelsteknologier   dataanalyse   creative content  digital forretningsforståelse  advanced digital marketing     Arbejdsopgaverne omfatter undervisning og projektvejledning på både fuldtids- og deltidsuddannelser, og der er gode muligheder for at deltage i udviklingsopgaver. Derudover har vi et tæt samarbejde med virksomheder, som vi inddrager løbende i undervisningen.     Vi videreudvikler løbende vores uddannelser, inddrager nye teknologer og nye trends.    Kompetencer   Du har en relevant uddannelse på kandidatniveau. Herudover er du    en inspirerende underviser, eller har potentialet til at blive     det   begejstret for e-handel og teknologier og i stand til at give din     begejstring videre  erfaren inden for relevante fagområder og har et godt netværk   selvstændig, men sætter pris på godt samarbejde og bidrager til en god     stemning   globalt orienteret og møder verden med nysgerrighed og humor   god til både dansk og engelsk     Ansættelse   Der er tale om 1-3 fuldtidsstillinger. Du bliver ansat som adjunkt/lektor i henhold til stillingsstrukturen for undervisere ved erhvervsakademier m.fl. Ansættelsen er efter gældende overenskomst mellem AC og Finansministeriet. Til stillingen vil der være knyttet et adjunkt-/lektortillæg, og der vil være mulighed for forhandling af et personligt kvalifikationstillæg.    Yderligere oplysninger   Vil du vide mere om stillingen, er du velkommen til at kontakte uddannelseschef Kim Ramus på tlf. 7228 6201, mobil 2332 7891 eller mail kbsr@eaaa.dk. Læs mere om uddannelserne inden for e-handel på www.eaaa.dk  ]