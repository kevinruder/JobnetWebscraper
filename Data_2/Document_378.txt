[ipnordic leverer mobil- og ip-telefoni, internet, MPLS, GPS-trackere og software til erhvervskunder, og vi har rigtig travlt. Derfor har vi brug for flere engagerede og teknisk funderede IT-supporterelever til vores kundeservicecenter.
 
Er det dig?

Du har stor interesse for computere og muligvis allerede teknisk indsigt i netværk (opbygning, switches, routere m.m.)
Du er lærenem og up to date på udviklingen i branchen
Du har taget data- og kommunikationsuddannelsens grundforløb
Du er struktureret i opgave- og tidsstyring, og du sætter en ære i at følge dine opgaver til dørs
Du kan lide at tale i telefon, og trives med en bred kontaktflade
Dit gode humør kan mærkes af både kunder og kolleger – også når tingene går stærkt
 
Desuden har du lyst til at arbejde i et ungt miljø og brænder for at gøre en forskel for både kunder og kolleger. Du holder dig på forkant med nye teknologier, samt formår at tænke nye løsninger og argumentere for dem.
Matcher du ovenstående, vil vi meget gerne høre fra dig.
 
Dine primære arbejdsopgaver
I løbet af din elevtid vil dine opgaver blive sidestillet med de øvrige supportere. Opgaverne består i at supportere vores kunder, herunder; fejlsøgning af netværk og internetforbindelser, konfiguration af telefonsystemer, fejlfinding i hardware m.v. Derudover yder vi intern support for alle vores kolleger. Vi har mange spændende opgaver, og vores mål er at give kunderne enestående serviceoplevelser hver gang – med udspring i, at vi svarer alle opkald inden for 15 sekunder.
 
Jobbet er placeret på vores hovedsæde i Gråsten, og arbejdstiden vil primært være hverdage mellem kl. 7 og 17.
Spørgsmål rettes til HR chef Betina Hoeck på tlf. 89101277 eller job@ipnordic.dk
 
Om ipnordic 
Du bliver en del af en ambitiøs og dynamisk virksomhed, der leverer intelligent telefoni til individuelle behov. Den flade organisation i virksomheden skaber et miljø præget af dynamik og en fælles kampånd, som giver kort vej fra beslutning til handling. Det sikrer en eksperimenterende og udviklingsorienteret tilgang til vores arbejde - uanset stilling og opgavetype.
 
Vi har et højt fagligt niveau, hvor der er rum til at tænke store tanker. Der er en god humoristisk tone blandt medarbejderne, hvor der er stor respekt for hinanden både fagligt og menneskeligt. Vi gør brug af hinandens ressourcer og samarbejder om at nå vores fælles mål.
 
ipnordic tilbyder ansatte en attraktiv frokostordning i restaurant DET GAMLE RÅDHUS.
For mere information se http://www.ipnordic.dk.]