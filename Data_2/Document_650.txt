[For vores samarbejdspartner Lind Jensens Maskinfabrik A/S søger vi en intern salgsmedarbejder til en nyoprettet stilling. Som salgsmedarbejder bliver du en del af et stærkt og fagligt kvalificeret team bestående af 3 medarbejdere. Dine kollegaer og din leder vil naturligvis være dig en god sparring, og der er et godt samarbejde indbyrdes.    Om jobbet   Sammen med dine kollegaer vil du blive en vigtig medspiller i internt salg, hvor du efter god introduktion vil betjener vores kunder med teknisk support og vejledning. Vores kunder omfatter nationale såvel som internationale kunder. Du vil få muligheden for at bruge din tekniske viden og bidrage til salg inden for produktområderne Spildevand, Biogas og Agro.    Mere specifikt vil dine opgaver være:   •	Behandling af indkomne forespørgsler både telefonisk og pr. mail.   •	Tilbudsgivning, ordrebehandling og opfølgning.   •	Daglig kunde- og forhandlerkontakt.   •	Rådgive og supportere kunder omkring tekniske specifikationer og LJM´s produktsortiment.   •	Back up for eksterne sælgere.   •	Daglig opdatering og vedligeholdelse af stamdata.   •	Reklamationsbehandling.    Om dig   Der kan være flere indgangsvinkler til jobbet, men det forventes, at du har en god teknisk indsigt og muligvis en uddannelsesbaggrund som teknisk assistent, maskintekniker, smed, elektriker eller lignende. Du taler og skriver dansk og engelsk flydende, og du kan begå dig på tysk. Du har brugerkendskab til et ERP-system, gerne SAP og du har en god tegningsforståelse.    Derudover forventer vi, at du:   •	Brænder for at yde en god kundeservice og at supportere vores sælgere i marken.   •	Formår at sætte dig ind i kundens situation, har et godt øje for helheden og kan gennemskue, hvor problematikker ligger.   •	Kan have flere igangværende opgaver ad gangen.   •	Er god til at kommunikere med kunder og kollegaer.   •	Har et godt drive og en positiv tilgang til dine opgaver.    Som person ser du dig selv som en engageret, ansvarsbevidst og imødekommende person med gode samarbejdsevner. Du kan arbejde selvstændigt såvel som i teams, og du hjælper gerne dine kollegaer. Du er omhyggelig, struktureret, og du har en systematisk tilgang til dine opgaver med sans for detaljen.    Arbejdssted   Lind Jensens Maskinfabrik A/S   Kroghusvej 7, Højmark   6940 Lem St.    Vi ser frem til at høre fra dig   Send din ansøgning, CV og relevante bilag via søg stillingen nedenfor.    Vi indkalder løbende relevante kandidater, og opfordrer derfor interesserede kandidater til at søge snarest muligt, dog senest d. 16. april 2018.    JKS CAREER varetager rekrutteringsprocessen, og har du spørgsmål til ovenstående, kan du kontakte chefkonsulent Rikke Frølund-Bastrup på tlf. 3085 1325.    Om Lind Jensens Maskinfabrik A/S   Lind Jensens Maskinfabrik A/S har base i Højmark mellem Ringkøbing og Skjern. Virksomheden er blandt de førende producenter og har en position som Global Supplier af en bred produkt pallette på den globale maskinindustri på hydrauliske cylindere og markedet for pumper, omrørere etc. inden for spildevand-, biogas- og den agrorelaterede industri.    LJM er certificeret i henhold til ISO 9001 og anvender Lean og Six Sigma som værktøjer. LJM har mere end 200 ansatte fordelt på egne produktionsfaciliteter i Danmark, Kina og USA.    Læs mere på www.LJM.dk. ]