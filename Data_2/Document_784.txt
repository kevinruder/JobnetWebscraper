[Er du klar på kompetencegivende udfordringer og en spændende elevtid?
Vil du have en bred kontoruddannelse, der giver et solidt sprængbræt til din videre karriere? Har du mod på at blive en del af en travl virksomhed, hvor der både er et højt drive og højt til loftet? Så er du måske AB Gruppens nye kontorelev. 
AB Gruppen er med portalerne 3byggetilbud.dk, Energihjem.dk, Andelsportal.dk og Ejerportal.dk Danmarks førende formidler af byggeopgaver. På vores åbne kontorer ved Kongens Nytorv sidder vi omkring 40 medarbejdere, der arbejder med alt fra salg, service, kommunikation, it og økonomi. Vi er en dynamisk virksomhed, som har en ambition om at gøre det trygt og nemt at få udført håndværkerarbejde – og vi har travlt.
Derfor søger vi en selvstændig og ambitiøs kontorelev, der er klar på nye udfordringer. Som kontorelev i AB Gruppen får du en spændende og lærerig elevtid, hvor du får lov at prøve kræfter med en masse alsidige og kompetencegivende arbejdsopgaver – lige fra administration til kundeservice og kommunikation. Du vil i løbet af din elevtid komme rundt i flere af huset afdelinger, hvor du med opbakning fra kompetente kollegaer bliver præsenteret for flere relevante arbejdsområder.
Dine opgaver: 

Administrative opgaver som fakturering, debitorstyring, opdatering af databaser m.m.
Kundeservice og kommunikation bl.a. i form af telefonisk kontakt med samarbejdspartnere
Administrativ support til husets afdelinger
Diverse ad hoc-opgaver

Hvem er du?

Du skal påbegynde eller går på en adgangsgivende uddannelse til kontorelev med speciale i administration
Du har et stort gå-på-mod og er klar på nye udfordringer
Du er ambitiøs, ansvarsbevidst og mødestabil
Du er klar til at få ansvaret for egne opgaver og har mod på at tage ansvar for ad hoc-opgaver

Ansøg hos os, hvis du ønsker du en elevtid, hvor: 

Du bliver en del af en unik arbejdsplads, hvor der er plads til at lære og udvikle sig
Du tillærer dig nye og relevante færdigheder
Får ansvar for egne opgaver og sparring fra erfarne kontoransatte
Socialt sammenhold, sociale arrangementer og fredagsbar er en del af kulturen

Interesseret? Sådan søger du:  
Kan du se dig i selv i overstående stilling, så send en ansøgning med CV og dit seneste eksamensbevis til hj@abgruppen.dk. Skriv ”kontorelev” i emnefeltet.
Da vi søger den rette kandidat er vi fleksible i forhold til opstart i enten foråret eller efteråret 2018. Ansøgningsfristen er den 6. april. Der vil blive indkaldt til samtaler løbende. Har du spørgsmål til stillingen er du velkommen til at kontakte Henriette Jakobsen på tlf.: 27151767.
Vi ser frem til at høre fra dig!
 ]