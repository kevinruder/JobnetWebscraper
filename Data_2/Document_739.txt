[Har du ambitioner om at være frontløber i den offentlige digitalisering? Vil du være med til at forme fremtidens digitale Danmark på beskæftigelsesområdet? Og evner du at bygge bro mellem politik, faglighed og leverandørstyring? Så har vi en spændende stilling som It-chefarkitekt i Digitalisering og Support.    Vi arbejder for et sundt og dynamisk arbejdsmarked   I Styrelsen for Arbejdsmarked og Rekruttering (STAR) har vi ansvar for at skabe det bedst mulige grundlag for et sundt, dynamisk og effektivt arbejdsmarked, hvor flest mulige har job eller uddanner sig, og hvor virksomheder på alle niveauer har adgang til de medarbejdere de har brug for – ufaglærte, faglærte, eller højt specialiserede vidensmedarbejdere.    Vores arbejdsfelt er bredt og varieret og spænder fra at tilvejebringe og udvikle et kvalificeret vidensgrundlag for arbejdsmarkedspolitiske beslutninger, til implementering af beskæftigelsespolitikken i dialog med vores mange samarbejdspartnere. Alt hvad vi beskæftiger os med kvalificeres af høje faglige standarder og evidensbaseret viden, der på en gang skal forankre og inspirere de politiske beslutninger og omsætningen af dem til administrerbar dagligdag med betydning for millioner af mennesker.    Du kan læse mere om os på www.star.dk   Vær med til at sætte retning på fremtidens moderne selvbetjeningsløsninger   Du bliver en del af et erfarent hold af it-arkitekter, it-specialister og projektledere, med ansvar for digitaliseringen af beskæftigelsesområdet. Vi udvikler og vedligeholder bl.a. Jobnet.dk og Det Fælles Datagrundlag for beskæftigelsesindsatsen, som er integreret med eksterne it-systemer i f.eks. kommuner og a-kasser via en omfattende webservicegrænseflade. Vi har samlet vores it-leverandører på samme adresse i ”STAR City” i Lyngby, for at sikre et tæt samarbejde i en agil udviklingsproces. Læs mere her  Som vores nye it-chefarkitekt, skal du være sparringspartner for product owners, projektledere, vores leverandørteams og stå i spidsen for arkitekturudviklingen. Desuden skal du være med til at sikre en stærk kobling mellem forretning og it-systemer ved at bygge bro mellem bruger, teknologi og proces.    Du får ansvaret for:    arbejdet med målarkitektur både på et strategisk niveau og på et operationelt niveau       at arkitekturen udvikles som redskab for at sikre sammenhæng mellem forretning og løsninger i et stort og komplekst domæne       at sikre en sammenhængende forretningsarkitektur for beskæftigelsesdomænet       at den samlede arkitektur understøtter et serviceorienteret perspektiv       at være sparringspartner for product owners, projektledere og leverandørteams       at formidle arkitekturrammen til samarbejdspartnere og interessenter       at omsætte den fællesoffentlige digitaliseringsstrategi til konceptuel og logisk arkitektur       at sikre den forretningsmæssige retning for arkitekturteams i ”STAR City”.        Bliv vores nye kollega   Vi forestiller os, at du:    har en relevant akademisk uddannelse       har erfaring inden for entreprisearkitektur og har indsigt i og kan forholde dig til alle arkitekturniveauer       har erfaring med borgervendt it og agil udvikling       har erfaring med udarbejdelse af målarkitektur og roadmaps       er faglig og metodisk stærk       kan arbejde selvstændigt, struktureret, metodisk og er vedholdende med dine opgaver      skaber gode samarbejdsrelationer både med interne og eksterne interessenter       er udadvendt, med flair for kommunikation både mundtligt og skriftligt       har øje for detaljerne, uden at glemme helheden       er parat til at sætte dig ind i et stort og komplekst domæne og gå i detaljen, når det kræves.        Vi finder løsninger sammen  Som en del af Beskæftigelsesministeriet, er Styrelsen for Arbejdsmarked og Rekruttering med til at sætte rammerne for menneskers arbejdsliv, og vi er derfor forpligtet til at finde de bedste løsninger. Dem finder vi i fællesskab. Hos os er dørene åbne og barriererne lave. Vi deler vores viden og giver hinanden med- og modspil, så ideerne skærpes, inden de bliver til fælles løsninger.    Hos os kommer du til at arbejde sammen med fagligt dygtige og dedikerede kolleger i en hverdag med højt tempo og store udfordringer. Hver dag byder på nye problemstillinger, og du skal derfor være parat til at tage opgaver ind fra højre og sætte hele dit faglige register i spil. Til gengæld får du gode muligheder for at gøre en positiv forskel for menneskers arbejdsliv.    Løn- og ansættelsesvilkår  Stillingen er en fast fuldtidsstilling. Vi vil gerne have at du starter senest den 1. juni 2018.   Du bliver ansat som konsulent efter overenskomsten for akademikere i staten.    Dit daglige arbejdssted er Njalsgade 72A, 2300 Københavns S.    Du skal ca. 2 dage om ugen arbejde i ”STAR Citys” kontor i Lyngby, som er beliggende på Lyngby Hovedgade - tæt ved S-tog stationen.     Spørgsmål og ansøgning   Fik du ikke svar på alle dine spørgsmål? Så er du velkommen til at kontakte digitaliseringschef Mette Jørgensen på tlf.nr. 7221 7540.    Har du spørgsmål til løn- og ansættelsesvilkår, er du velkommen til at kontakte specialkonsulent Susanne Foss Rasmussen i Beskæftigelsesministeriets HR på tlf.nr. 7220 5268.    Alle interesserede ansøgere uanset alder, køn, handicap, religion eller etnisk tilhørsforhold opfordres til at søge stillingen.    Send din ansøgning, cv og eksamenspapirer elektronisk senest tirsdag den 3. april 2018.    Vi forventer at holde samtaler tirsdag den 10. april 2018.   ]