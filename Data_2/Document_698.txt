[Underviser til automatikteknikeruddannelsenEr du efter flere år som f.eks. tekniker, maskinmester eller lignende nået til et sted i dit arbejdsliv, hvor du kan tænke dig at dele din faglige viden, erfaring og entusiasme med den næste generation af unge teknikere?Så er muligheden som underviser på automatikteknikeruddannelsen et rigtig godt bud. Rammerne er det nye nationale videnscenter for Automation og robotteknologi på Syddansk Erhvervsskole, hvor vi søger inspirerende underviser med tydeligt, fagligt drive og fokus på elevernes udviklingspotentialer. Vi er særligt på udkig efter erfaring og kompetencer inden for:RobotteknologiAutomatikStyring og reguleringNetværkOpbygning af uddannelseDu er en ekstrovert teamplayer, der med initiativ og engagement vil være med til at udvikle det faglige indhold og de pædagogiske tiltag i automatikteknikeruddannelsen. Vores målgrupper spænder vidt: Kurser for 6. til 10. klassetrin fra grundskolen, specifikke teknologikurser for elever på erhvervsuddannelsernes grund- og hovedforløb, kursus- og udviklingsforløb for ledere og medarbejdere i virksomheder, kompetenceudvikling for undervisere på erhvervsskoler, open lab for virksomheder og teknologikonferencer.Et job som underviser vil kalde på nogle andre kvaliteter i dig, end du måske har brugt før. Du skal kunne fange din målgruppes interesse i din videreformidling af faget på både de grundlæggende og de mere avancerede niveauer.Måske har du arbejdet med motivation af unge i anden sammenhæng, eller du har en ide om, at du vil være rigtig god til det. Som person har du et godt humør og ser lyst på tingene. Formelt skal du have en faglig uddannelse og derefter minimum 5 års erhvervserfaring. Der kan være flere faglige uddannelser, der fint matcher underviserjobbet i videnscenteret f.eks. automatiktekniker, elektronikmekaniker og datamekaniker. Desuden skal du have suppleret med overbygning som f.eks. produktionsteknolog eller maskintekniker og være villig til at erhverve to gymnasiale fag, hvis ikke du allerede har opnået kompetencerne på anden vis.Du skal være indstillet på, at dit nye job som underviser indebærer personlig udvikling og at du kommer til at deltage i uddannelse, som gør dig til en kvalificeret formidler. Hvis du ikke allerede har tilstrækkelige pædagogiske forudsætninger, skal du senest efter 4 års ansættelse have erhvervet pædagogisk diplomuddannelse eller voksenunderviseruddannelsen efter skolens vurdering. Den pædagogiske diplomuddannelse indgår i ansættelsen.Hvis dette lyder som dit nye drømmejob, så venter vi bare på at høre fra dig!Send din ansøgning med dokumentation for uddannelser via www.sde.dk/kontakt/ledige-stillinger/ så vi har den senest søndag den 15. april 2018. Alle med relevant ansøgerprofil opfordres til at søge. Samtaler foregår i uge 16/17. Tiltrædelse efter aftale.I forbindelse med rekrutteringen anvender vi en personprofil. Om ansættelsenStillingen er på fuldtid med løn, pension og ansættelse i henhold til Undervisningsministeriets bekendtgørelse i tjenestemandslignende stilling. Aflønning sker på basisløntrin 1-7 i henhold til central aftale. Begyndelsesløn forhandles i henhold til lokal aftale efter en vurdering af blandt andet tidligere undervisningserfaring. For den rette ansøger, der måske mangler visse formelle forudsætninger, udarbejder vi sammen en plan for videreuddannelse efter ansættelsen. Lyst til at vide mere?Du er meget velkommen til at ringe og få en snak om stillingen med afdelingsleder Kent Gregersen på telefon 3069 0408. Læs mere om SDE på www.sde.dk]