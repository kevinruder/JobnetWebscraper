[Vi har travlt og søger en EL-faglærer med lyst til at arbejde med unge mennesker og med interesse for undervisning inden for grundforløbene på elektriker- og automatikuddannelserne.    Er du uddannet elektriker, el-installatør, el-ingeniør eller tilsvarende og har du eksempelvis erfaring i elinstallation og styring-regulering, så er det nu, du skal slå til.    På Center for Teknologi er vi ca. 120 elever og 15 medarbejdere, og vi gennemfører uddannelser indenfor:    Smede, CNC-, Industri-tekniker og Teknisk Designer       Elektriker, Automatik og Data  AMU kurser inden for metal bearbejdning    Vi er organiseret i teams, og du vil blive en del af et selvstændigt, innovativt og velmotiveret lærerteam inden for el, automatik og data.   Dine primære opgaver vil være at planlægge og gennemføre undervisningen, at varetage kontaktlærerarbejdet og opgaver i øvrigt, som har betydning for elevernes læring.    Som vores nye faglærer har du et højt fagligt engagement, er udviklingsorienteret, har gode samarbejdsevner og kan indgå i et forpligtende teamsamarbejde. Du er god til at omgås unge mennesker og kan se dig som katalysator i deres læringsproces.   Herudover:  du har en bred praktisk erfaring inden for branchen       du har en relevant faglig uddannelse       du har mindst 5 års relevant erhvervserfaring       du er motiveret for at efteruddanne dig i relevante fag       du har en almenuddannelse på gymnasialt niveau  du er motiveret for at efteruddanne dig i relevante fag          Vi kan tilbyde et afvekslende job i et spændende undervisningsmiljø; et job med plads til initiativ og engagement, gode muligheder for kompetenceudvikling og for at følge med i ”alt det nye”. Har du ikke den obligatoriske pædagogiske diplomuddannelse, får du denne betalt af skolen.    Ansættelse er pr. 1. juni 2018 og efter gældende overenskomst. Ansøgningsfristen er den 6. april 2018, og vi forventer at afholde ansættelsessamtaler uge 16 2018.  Du er velkommen til at høre mere om stillingen hos uddannelsesleder Per Odefey på telefon 99 122 572 eller vicedirektør Jens Knudsen på telefon 99 122 400.     ]