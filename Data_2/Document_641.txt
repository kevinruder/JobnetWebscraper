[Udlændinge- og Integrationsministeriets departement søger en Contract Manager til Koncern It, der skal styre porteføljen af it-kontrakter.   Om stillingen  Som Contract Manager i Koncern It vil du indgå i kontraktstyringsfunktionen som pt. består af to medarbejdere. Den primære opgave består i at styre organisationens samlede portefølje af it-kontrakter, herunder at bistå organisationen ved forhandling, indgåelse og løbende styring af disse.    Du vil indgå i en ung organisation med reference til it-chefen, og vil derudover skulle arbejde tæt sammen med de øvrige chefer og medarbejdere i Koncern It. Du vil få mulighed for at præge hverdagen og de arbejdsprocesser, der er relateret til opgaverne.   Dine primære arbejdsopgaver vil blandt andet være:   Indgåelse af og løbende styring af kontrakter.  Løbende rådgivning af kolleger om kontraktlige forhold.  Bidrage med input til den daglige drift samt til forskelligartede projekter.  Kontakten til leverandører, særligt i forhold til kontraktuelle forhold.  Licensstyring.  Varetage koordinering af sikkerhedsmæssige tiltag, og håndtering af persondata i forhold til kontrakterne i samarbejde med organisationens sikkerhedsansvarlige og DPO.  Rådgive organisationen i forhold til udbuds-, obligations- og forvaltningsretlige områder   Om dig  Du har en relevant uddannelsesmæssig baggrund, f.eks. cand. jur., cand.merc.jur. eller anden relevant uddannelse indenfor It, og du har et teoretisk grundlag eller praktisk erfaring med styring af it-kontrakter. Skriftlighed vægtes højt og du skal være indstillet på at dokumentere i mange sammenhænge.   Du bliver en del af et politisk og administrativt miljø, hvor du udfordres fagligt og personligt, og hvor vi forventer, at du:   er pligtopfyldende og følger opgaver til dørs  er god til at formidle, strukturere, gennemarbejde samt dokumentere dit og andres arbejde  er selvstændig, nysgerrig og udadvendt  evner at have flere bolde i luften uden at miste det gode humør  er detaljeorienteret og god til at planlægge   Det er en fordel, men ikke et krav, hvis du har:     erfaring med at arbejde i en statslig institution eller anden offentlig administration.  praktisk erfaring med SKI-aftaler.  praktisk erfaring med udbud.   Din nye hverdag  Du skal arbejde i Udlændinge- og Integrationsministeriets Koncern It, som varetager drift, vedligehold og udvikling af it-systemerne for hele koncernen. Koncern It er placeret i departementets afdeling for Koncernstyring.   Du bliver en del af en ambitiøs arbejdsplads, som prioriterer et godt samarbejde og arbejdsglæde i hverdagen. Vi mener, at en god dialog, vidensdeling og samarbejde er forudsætningen for, at vi lykkes i kontoret. Derfor er her plads til grin i den travle hverdag. Samtidig får du gode udviklingsmuligheder og stor fleksibilitet, så du kan balancere faglige ambitioner og privatliv.     Som ny i kontoret bliver der udarbejdet et introdutionsforløb for dig, hvor du får tilknyttet en kollega, som guider dig igennem den første tid.    Koncern It er placeret centralt i København tæt ved Kgs. Nytorv i nye og rummelige lokaler. Du sidder tæt på dine kollegaer, hvor der foregår løbende sparring omkring arbejdsopgaverne på en dynamisk og energisk måde.   Stillingen er på 37 timer ugentlig, men med fleksible arbejdstider.   Du ansættes i Udlændinge- og Integrationsministeriets koncern efter overenskomst mellem Finansministeriet og relevant organisation. Der er mulighed for at forhandle tillæg, der matcher dine kvalifikationer.    Det er en forudsætning for stillingen, at du kan opnå sikkerhedsgodkendelsen ”HEMMELIGT”, og at du kan opretholde godkendelsen under hele din ansættelse.   Vil du vide mere om stillingen, er du velkommen til at Charlotte Wedel pr. mail på wedel@uim.dk eller på telefon 20 48 06 90.    Søg stillingen   Klik på knappen i højre side og upload din ansøgning, eksamensbevis mv. senest onsdag den 4. april 2018, kl. 12.00.   Vi forventer at holde samtaler i uge 15.    Ligestilling i alle dens aspekter er vigtig. Derfor opfordres alle interesserede uanset etnisk tilhørsforhold, religion, køn, alder og lign. til at søge stillingen. Udlændinge- og Integrationsministeriet er medlem af Foreningen Nydansker. ]