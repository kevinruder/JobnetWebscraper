[Har du lyst til at blive elev hos Aarhus BSS IT? Trives du med at lære nyt og have kontakt til mange mennesker hver dag? Så er du måske vores nye elev hos Aarhus BSS. Vi søger elever til Data- og kommunikationsuddannelsen indenfor området IT-supporter med start den 1. maj 2018 eller snarest muligt herefter.Hvem er vi?Aarhus BSS IT har 15 medarbejdere, 2 elever og 50 studentermedhjælpere og supporterer fakultetets 6 institutter, administrationscenter og de ca. 16.000 studerende der har deres daglige gang på Aarhus BSS. Vi indgår i et tæt samarbejde med supportcentrene på universitetets andre fakulteter, samt driftsafdelingen i den fælles IT-organisation, AU IT.Du kan læse mere om Aarhus BSS IT på AU’s hjemmeside på http://medarbejdere.au.dk/administration/it/ithovedomraader/it-bss/ (http://medarbejdere.au.dk/administration/it/ithovedomraader/it-bss/)ELEV hos Aarhus BSS ITVi forventer at du har gennemført grundforløbet på Teknisk Skole, hvorfor uddannelsesforløbet for en IT-supporter varer 2 år og veksler mellem praktik i supportafdelingen på Aarhus BSS IT og skoleforløb.Du får stor mulighed for at få indflydelse på uddannelsens indhold afhængig af dine interesser og kvalifikationer. I fællesskab sørger vi for, at du får en bred og grundlæggende basisviden indenfor faget. Du vil blive mødt af fagligt engagerede kollegaer, der gerne deler ud af deres viden og du bliver stillet overfor mange spændende udfordringer, som du skal løse på egen hånd.Vi værdsætter faglig sparring, et godt læringsmiljø, kollegialt sammenhold og personligt engagement i hinanden højt.Hvem er du?

Du har afsluttet eller er ved at afslutte grundforløbet på en teknisk skole. Eksaminer skal være bestået eller forventes bestået med godt resultat. * Du taler og skriver flydende dansk.
Du taler og skriver engelsk.
Du er ansvarsbevidst og selvstændig.
Du er serviceminded og løsningsorienteret.
Du trives med at komme i kontakt med mange forskellige mennesker hver dag.
Du er engageret og tager ansvar for egen læring ved at tage initiativ og vise gå-på-mod.
Du er mødestabil og holder de aftaler du laver.Dine opgaverDine opgaver som elev ved Aarhus BSS IT vil bl.a. være:

First og second level IT-support.
Klargøring og opsætning af arbejdspladser og andet udstyr.
Support af AV-udstyr, herunder videokonference-systemer.Ansættelsesvilkår og lønLøn- og ansættelsesvilkår i henhold til overenskomst mellem Finansministeriet og METAL.Arbejdssted Fuglesangsallé 4, 8210 Aarhus VSpørgsmål og ansøgning Du kan få yderligere oplysninger om stillingen hos IT Supportchef Andreas Stilling Heuwinkel, tlf.: 20 22 05 20, mail: ah@au.dk (ah@au.dk)Samtaler forventes afholdt torsdag i uge 15.Alle interesserede uanset personlig baggrund opfordres til at søge.AnsøgningsfristAlle ansøgninger skal være lavet online og modtaget senest: 06.04.2018 
 ]