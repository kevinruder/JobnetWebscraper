[ 
Kan du agere som vidensperson og ansvarlig for opbygning af projektstruktur og standarder, som sikrer en bedre kvalitet og gennemførelse af projekter? Kan du træde ind som projektleder på varierende projekter og sikre fremdrift og kvalitet i disse? Og har du lyst til at arbejde i en organisation, hvor mennesker er i centrum, og hvor din opgaveløsning gør en forskel for mange? Så er du måske vores nye projektkonsulent.
Opgaver du skal løse:


Projektledelse på diverse interne organisations- og forretningsudviklingsprojekter i Civica


Yde løbende projektstøtte i pågående projekter


Opbygning af projektstruktur og standarder


Sparring og rådgivning på projekt- og procesledelse samt træning af kolleger i projekt- og procesledelse


Udvikling af projekter, services og arbejdsgange, som skaber værdi for Civica, på basis af såvel kvalitative som kvantitative data


Du har hovedansvar for ovenstående, men indgår ligeledes som sparringspartner på arbejdsopgaver og projekter, som ligger indenfor de resterende ansvarsområder i organisationen.
Vi leder efter en projektkonsulent, som har følgende kompetencer:


Erfaring med projektledelse og fortrolighed med facilitering og planlægning af processer


Analytisk sans og evne til at formidle og omsætte analyseresultater, så disse kan danne grundlag for Civicas udvikling og målopfyldelse


Arbejder struktureret


Er orienteret mod resultater


Såvel teoretisk forståelse for samt praktisk erfaring med procesoptimering


Som person er du:


Vedholdende og har en god situationsfornemmelse


Energifyldt og har drive


Trives med at være i proces, men motiveres ligeledes af at overholde deadlines og levere på mål

Rummelig, tolerant og har respekt for andres holdninger og meninger
 
Ambitiøs – på organisationens og fællesskabets vegne

Godt at have med som projektkonsulent i Civica:


Gerne erfaringer med eller kendskab til at arbejde i en politisk styret organisation


Stærke relationelle kompetencer og et godt netværk lokalt og nationalt


En relevant videregående uddannelse
Hvad får du, hvis du vælger et job hos Civica?


Civica er Fyns stærke boligorganisation med omkring 11.500 boliger, over 25.000 lejere, 170 medarbejdere og en bred vifte af samarbejdspartnere. Vi vil være det oplagte boligvalg, skabt gennem et varieret udbud af boliger og god beboerservice.  
 
Civica befinder sig i en rivende udvikling. Vi oplever et stigende pres fra vores kunder og fra omverdenen i forhold til nye services, vi kan og skal levere. Vi igangsætter og afprøver derfor løbende en lang række indsatser, som sætter os i stand til at levere de rigtige ydelser til alle vore interessenter. Vi har også et ønske om at være med i front i vores branche gennem udvikling af løsninger, som kan anvendes som best practice eksempler i branchen.
 
Hos os får du et job, i en nyoprettet stilling, hvor du selv kan præge jobindholdet og er med til at sikre Civicas fortsatte udvikling. Du vil opleve, at der er frihed under ansvar, kolleger du kan sparre med, plads og lyst til gode ideer og masser af muligheder for dig.

Du kan læse mere om os på www.civica.dk
 
Vi glæder os til at høre fra dig.
 
Ansættelsesforhold
Du bliver fastansat i en fuldtidsstilling. Stillingen ønskes besat snarest muligt og senest pr. 1. juni 2018.
 
Du må regne med arbejde uden for normal arbejdstid i varierende omfang.
 
Løn sker efter kvalifikationer og i overensstemmelse med gældende overenskomster indgået mellem de faglige organisationer og BL – Danmarks Almene Boliger.
 
Arbejdsstedet er Carl Nielsens Kvarter 14, 5000 Odense C.
 
Praktiske oplysninger
Første samtalerunde forventes afholdt i uge 15. Anden samtalerunde forventes afholdt i uge 16. Når du frem til anden samtalerunde vil du blive bedt om at udfylde en personlighedsprofil, som vil danne afsæt for samtalen.
 ]