[Har du erfaring med koordinering og optimering af driften, kan du yde ledelsessupport på højt niveau, og har du evnen til at analysere, fortolke og kommunikere komplekse ressource- og resultatsammenhænge på en overskuelig måde? Så er du måske vores nye driftskoordinator i det nyetablerede kontor 'Kvalitet & Styring.'Kvalitet og effektivitet i opgaveløsningen Vurdering i SKAT er nu og i de kommende år stærkt præget af den omstilling, der er forbundet med overgangen til det nye ejendomsvurderingssystem, som vi tager i drift til vurderingen i 2018.Vores vision bygger på ambitionerne om korrekte ejendomsvurderinger, klar kommunikation og effektiv sagsbehandling. Derudover lægger vi stor vægt på, at vores afgørelser er gennemskuelig for borgere og virksomheder. I Vurderingsstyrelsen skal vi være ca. 650 medarbejdere, hvoraf vi bliver 200 i Driftscenter 3, der omfatter kontorer i Aalborg og Herning. Vi træffer årligt mere end 500.000 afgørelser, og vi står i den kommende tid over for at skulle vurdere ca. 1,7 millioner ejerboliger. Analyse og koordinering af produktionen Som driftskoordinator i Aalborg vil du bistå kontorchefen med driftsstyring, optimering og opfølgning, og du vil fungere som sparringspartner for den lokale ledelse og på tværs i Vurdering i SKAT.Du bliver på den måde drivkraft og bindeled i driftscentrets tværgående produktionsstyring. Du får til opgave at orientere om udvikling i driften og gøre ledelsen opmærksom på relevante udfordringer. Du er analytisk minded og har fx erfaring med BO, SAP og Excel. Du skal udarbejde analyser og indsamle data i organisationen til brug for identificering af og udarbejdelse af løsningsforslag. Dine arbejdsopgaver vil bl.a. være, at:

Indsamle og formidle oplysninger om enhedernes performance med henblik på den fremadrettede produktionsplanlægning 
Udvikling og operationalisering af produktionsstyringskonceptet 
Udarbejde løsningsforslag og beslutningsoplæg for prioriteringen af ressourcer og opgaver 
Fordele ressourcer og opgaver i samspil med den lokale ledelse 
Indsamle viden og data i Vurderingen i SKAT 
Formidle statusopgørelser for driften på en gennemsigtig måde 
Identificere tendenser der kræver handling 
Lave opfølgning på nøgletal og statusrapportering på udviklingstiltag Om dig Vi lægger vægt på, at du;

Har en relevant videregående uddannelse, og dokumenteret erfaring med styring og opfølgning på drift og processer 
Har evnen til at forstå tal, SAP og Excel og kan analysere, sammenstille, fortolke og formidle tal på en overskuelig og informativ måde 
Trives med selvstændigt ansvar, er robust og kan skabe resultater 
Har driftsindsigt og forståelse for sammenhænge på tværs 
Kan håndtere et stort arbejdspres 
Er god til at samarbejde, har gennemslagskraft og er god til at strukturere dine opgaver Ansøgning og kontakt Send senest den 5.april 2018 din ansøgning og CV via linket ”Søg stillingen”. Har du spørgsmål, så ring gerne til kontorchef Eva Hedegaard Gjelstrup på 72 38 34 17.Samtaler foregår den 12 april 2018. Forventet starttidspunkt er 1. juni 2018. Der kan indgå test som et led i ansættelsesgrundlaget. Arbejdsstedet er indtil videre Skattecenter Aalborg, Vurdering i SKAT, Vestre Havnepromenade 7-9, 9000 Aalborg. Der vil forud for ansættelsen blive indhentet straffeattest. Skatteministeriet opfordrer alle kvalificerede ansøgere, uanset alder, køn, religion eller etnisk tilhørsforhold til at søge. ]