[Synes du rådgivning om persondata, databeskyttelse og persondataretlige regler for +600.000 permissions fra danske forbrugere er en spændende udfordring? Er du en dygtig projektleder, der evner at skabe et overblik over komplekse IT-systemer og datasammenhænge? Så er du måske vores nye GDPR projektleder.    FK Distribution søger en projektleder til arbejdet med at sikre, at behandlingen af persondata relateret til kommunikationen med +600.000 danske forbrugere, 10.000 omdelere og virksomhedens øvrige medarbejdere er compliant med GDPR og de databeskyttelsesretlige regler i persondataforordningen.    Du tilbydes  En nyoprettet stilling, hvor du skal bidrage aktivt til, at de databeskyttelsesretlige regler overholdes i FK, herunder sikre at behandlingen af personoplysninger overholder reglerne i persondataforordningen for både medarbejdere samt forbruger- og kundedata. Dine primære ansvarsområder bliver at:    Monitorere persondataretlig lovgivning af betydning for virksomhedens forretningsenheder samt relevante lovændringer rettet mod hhv. medarbejdere, kunder og forbrugere.   Rådgive om håndtering af persondata, databeskyttelse, persondataretlige regler og praksis til dataansvarlige, databehandlere og ledelsen i forretningsenhederne.  Sikre at håndteringen af persondata i virksomhedens forskellige IT-systemer er compliant med persondataforordningen og ændringer hertil.   Indgå i arbejdet med at udvikle compliancemålsætninger og datapolitikker for virksomhedens brug af persondata i samarbejde med forretningen.  Etablere processer til håndtering af persondata i FK, herunder digitalisering af compliancearbejdet.    Som projektleder bliver du den primære kontaktperson for relevante myndigheder i relation til underretning om eventuelle brud på persondatasikkerheden.      Om dig  Du er ekspert i GDPR, i lovgivningen på persondataområdet og håndtering af forbrugerpermissions. Du arbejder struktureret og ansvarsfuldt med dine projekter, hvor du sikrer fremdrift og kvalitet i dine leverancer i samarbejde med forretningen. Desuden har du gode formidlingsevner, hvor du oversætter kompleks lovgivning til overskuelig og enkel viden. Jobbet er for dig, der:    Har +3 års erfaring fra en lignende stilling, hvor du har været juridisk rådgiver på persondatalovgivningen og har udarbejdet politikker, procedurer, dokumentation og databehandleraftaler på området   Er en dygtig projektleder med en grundlæggende forståelse for IT-systemer og kan skabe et overblik over komplekse dataflows og IT-sammenhænge  Har erfaring med forandringsledelse og forstår at implementere ændringer i arbejdsprocesserne, så de giver mening for brugerne  Er udadvendt og samarbejdsorienteret og foretrækker et job med en bred kontaktflade  Er proaktiv og arbejder struktureret med øje for vigtige detaljer    Din base bliver i HR afdelingen, og din succes opnår du gennem din forretningsorienterede tilgang og dit tætte samarbejde med dataansvarlige og databehandlere i forretningsenhederne.     Vi tilbyder   Spændende udfordringer i en nyoprettet stilling hos FK Distribution, hvor du bliver en nøglemedarbejder i arbejdet med at sikre, at virksomhedens behandling af persondata er compliant med persondataloven i alle dele af forretningen. Arbejdsstedet er i vores moderne kontormiljø i Høje Taastrup tæt ved stationen. Vi sørger selvfølgelig for forplejning med en lækker frokost- og frugtordning, torsdagskage, kaffe ad libitum fra vores café, træningsfaciliteter i eget motionsrum samt diverse sociale arrangementer. Vil du lære mere om FK Distribution, så klik ind på vores hjemmeside fk.dk eller minetilbud.dk.     Interesseret?  Send en motiveret ansøgning sammen med dit CV i dag. Har du spørgsmål til jobbet, er du velkommen til at kontakte HR-chef Lisbeth Larsen på tlf. 2949 8327. Samtaler afholdes løbende og tiltrædelse er hurtigst muligt.     FK Distribution formidler både digitale tilbud og fysiske tilbudsaviser til de danske forbrugere. Vi er midt i en rivende udvikling med at transformere os fra en klassisk distributionsvirksomhed til en avanceret medierådgiver. Vi er i gang med at skabe den ultimative digitale portal og markedsplads med aktuelle og målrettede tilbud til forbrugeren. Vi står blandt andet bag NejTak+ og minetilbud. FK Distribution er et datterselskab til North Media A/S.   
Denne jobannonce blev oprindeligt opslået på https://www.ofir.dk/
(Den originale annonce kan ses på: https://www.ofir.dk/showojob.aspx?ofirid=11a37f3f)]