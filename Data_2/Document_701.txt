[Handicaphjælper til 12 timers vagter (deltid - vagter efter aftale)
Vi søger en handicaphjælper, som er interesseret i vagter hos en positiv mandlig borger midt i 40'erne bosidende i Holte. 
Om dig:
Du er en glad, struktureret og stabil hjælper, som nemt kan begå dig i et privat hjem.
Vores min. krav er, at du har erfaring med lift, samt at du har kørekort. Hvis du har erfaring med Sonde vildet være et plus. Borgeren er et ordensmenneske, så det vil gøre det hele lidt nemmere, hvis du også er det.
Borgerens handicap bevirker, at der løbende vil blive behov for nye hjælpemidler, som du skal være klar til at blive oplært i brugen af.
Derudover skal du have en hverdag, hvor du nu og da kan sige ja til en ekstra vagt.
Du kan fremvise en straffeattest (straffeattest skal forevises ved ansættelse).
Arbejdstiden og sted:
Længden af vagterne er typisk på 12 timer. Det kan både være hverdage eller weekender. Borgeren har hjælp 24 timer i døgnet alle ugens 7 dage. Vagterne er typisk fra kl. 9.00-21.30 og fra 21.30 til 9.00. (Der vil både være dag og nattevagter - Nattevagterne er pt. sovende nattevagter)
Det er hos en mandlige borgere, som af natur har et positivt sind, og som indtil fornylig har haft en aktiv erhverskarriere. Borgeren har løbende behov for hjælp i løbet af dagen. Borgeren bor sammen med sin hustru, to børn og to hunde. Han har været glad for at dyrke sport og ser det gerne på tv.
Borgeren er god til på en god måde, at sige hvad han har brug for i løbet af dagen.
Hjemmet er for nylig blevet ombygget, så der er gode plejeforhold, og mulighed for at hjælperen kan trække sig tilbage, når familien har brug for at være alene.
Udover den personlige hjælp og pleje vil der også være brug for hjælp til praktiske gøremål i hjemmet.
Vi søger som udgangspunkt hjælpere til en deltidsstilling, hvor vi tilpasser antallet af vagter pr. måned til dig og din situation. Men vi er også åbne for fuldtidansættelse (op til 32 timer pr. uge), hvis den helt rigtige hjælper viser sig.
Ansættelsesforhold: 
Du bliver ansat gennem De PersonligeHjælpere ApS men arbejder i borgerens private hjem. Du kan læse mere om De Personlige Hjælpere ApS på vores hjemmeside: http://www.depersonligehjaelpere.dk
Interesseret?
Gå ind på vores hjemmeside og opret dig i vores cv database. Skriv at du er interesseret i annonce nummer "S5-deltid". I bunden af skemaet er der også mulighed for at skrive lidt ekstra om dig selv. Du må meget gerne vedhæfte en ansøgning, og du må meget gerne vedhæfte et foto! Når du har udfyldt skemaet, skal du huske at trykke "Send" :-)
Vi behandler naturligvis din henvendelse fortroligt.        ]