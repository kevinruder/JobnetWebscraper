[Administrativ stærk tekniker - produktionsteknolog eller lignende.Trives du i en supportfunktion, hvor du kan koble din solide tekniske viden sammen med dine gode administrative egenskaber i løsningen af alsidige opgaver? Så har vi stillingen til dig!Befæstelsesprodukter til byggeindustrienGennem snart 50 år har virksomheden præget befæstelsesmarkedet inden for sit produktområde, og har som markedsledende i Danmark skabt en solid basis for international ekspansion. TJEP-konceptet retter sig primært mod byggeindustrien og omfatter bl.a. komplette programmer i søm-, klamme- og dykkerpistoler med tilhørende fasteners. Dette suppleres af kompressorer, bindemaskiner og tilbehør. Produkterne sælges hovedsageligt gennem forhandlere og er allerede markedsført med succes, primært i Skandinavien og Tyskland.Et alsidigt job med basis i teknik, indkøb og dokumentationVirksomheden udvider kontinuerligt produktprogrammet og træder ind på nye markeder. Som et naturligt resultat heraf har de, gennem de senere år, oplevet stor vækst i organisationen, der i dag består af 60 dygtige ansatte, fordelt på en ekstern og intern salgsfunktion i både ind- og udland. Netop nu søges en administrativ stærk teknisk blæksprutte til hovedkontoret i Sunds. Den kommende kollega skal varetage den tekniske support til salgs- og servicedivisionen, og arbejdsopgaverne vil bevæge sig i snitfladen mellem teknik, indkøb og administration.En typisk arbejdsdag består af varierende arbejdsopgaver, med hovedvægt på følgende:Teknisk support, kundekontakt og -reklamationer til slutkunder, forhandlere og egne salgskonsulenter i hele Europa.Indkøb og styring af reservedele (opdatering af styklister, fakturagodkendelser og optimering af lager).Koordinering med leverandører og myndigheder vedr. reklamationer, dokumentation, godkendelser, testresultater, emballagedokumentation mv.Dertil omfatter arbejdsopgaverne:Disponering og indkøb af lagervarer som en del af indkøbsfunktionen.Test og afprøvning af produkter samt dokumentation heraf.Styring af projektopgaver f.eks. i forbindelse med ændringer, ombygninger eller godkendelser.Ajourføring af reservedelslageret og styklister samt oprettelse og vedligeholdelse af lagerlokationer.Teknisk dokumentation (produktdata, brugermanualer, sikkerhedsdatablade, CE-mærkning, myndighedsgodkendelser).Beregninger og analyser samt videreformidling af data.De varierende arbejdsopgaver betyder, at du får en bred kontaktflade i hele organisation og kommer især til at arbejde i samspil med den tekniske afdeling, indkøb, værksted og lager.Hvem er du?Du har en teknisk baggrund - gerne en faglig uddannelse kombineret med en mellemteknisk uddannelse som f.eks. produktionsteknolog. Det er væsentligt, at du har teknisk flair, er omhyggelig og kvalitetsbevidst, samtidig med at du har en analytisk og struktureret tilgang til den brede vifte af opgaver, som jobbet indebærer. Det er naturligt for dig at være fleksibel i forhold til opgaver, tid og kolleger, og du er en positiv og dygtig holdspiller, der værdsætter det gode samarbejde med mange forskellige mennesker.Derudover:Er du detaljeorienteret og trives med at løse de alsidige opgaver såvel som rutineopgaverne - uanset om det er foran PC’en eller på serviceværkstedet med olie på fingrene.Får du tingene til at ske og nyder skiftet til de mere manuelle opgaver med test og afprøvning af produkter.Har du et godt overblik og er generelt god til at balancere mellem vigtigheden af at holde tempo og nå de skarpe deadlines, samtidig med at du er grundig og sikrer kvalitet.Behersker du et godt engelsk i både skrift og tale, og kan du tysk, er dette blot et plus.TiltrædelseHurtigst muligt eller efter aftale.Din kommende arbejdspladsDu bliver en del af en spændende og international arbejdsplads, der vægter stabile og dygtige medarbejdere højt. Hos KYOCERA UNIMERCO bliver du derfor aldrig blot et nummer i rækken, da du indgår i et åbent og innovativt miljø med stor tryghed og frihed, og hvor alle kender alle og arbejder tæt sammen til gavn for kunderne. Der er et godt arbejdsmiljø, der rummer gratis adgang til fitnessrum, sunde måltider i medarbejderrestaurant, mulighed for deltagelse i medarbejderklubber, overskudsdeling og meget mere. Virksomheden tror på, at medarbejdere opnår den bedst mulige balance mellem arbejds- og privatliv ved at bo i rimelig køreafstand til KYOCERA UNIMERCO. Derfor skal den kommende medarbejder allerede bo eller være villig til at tage bopæl i området.Send din ansøgningSend din ansøgning til pro&co allerede i dag, via knappen ”Søg stillingen”. Ansøgningerne bliver behandlet løbende.UNIMERCO blev etableret i 1964 og beskæftiger i dag ca. 700 medarbejdere i Europa, USA og Asien. I 2011 blev UNIMERCO en del af den globale KYOCERA-koncern og ambitionen er at blive en af de bedste på verdensplan. Virksomheden er en global koncern, bestående af både produktions- og handelsselskaber. KYOCERA UNIMERCO Tooling producerer, genopsliber og sælger nogle af verdens mest effektive og komplicerede standard- og specialproducerede værktøjsløsninger til den globale metal- og træindustri. Hovedsædet ligger i Sunds, hvor der er ca. 350 medarbejdere. Se mere på: http://www.kyocera-unimerco.dk.]