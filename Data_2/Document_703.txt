[betterpeople søger seniorkonsulent for vor kunde Kraftvaerk Aarhus 
Du er den skarpe backender på teamet!
Du kommer til at indgå i et udviklingsteam med fast base i Aarhus. Hvert team består af et antal dygtige backendere og kreative frontendere.
Som seniorkonsulent får du stort teknisk ansvar for kundens samlede løsning, herunder løsningsarkitektur. Du vil være involveret i hele processen i udviklingen af webløsninger til kunderne, lige fra kravspecifikation og estimering af opgaver til udvikling, teknisk implementering, test, kvalitetssikring og opfølgning. Din rolle vil være at sikre højeste kvalitet i løsningen. 
Du bliver en del af en succesfuld virksomhed
Kraftvaerk er en førende konsulentvirksomhed inden for softwareudvikling af skræddersyede webløsninger, som har fokus på integrationer og innovative forretningsløsninger, der lever op til kundens specifikke behov. Specialet er især integreret e-handel, portaler og websites, og Kraftvaerk arbejder med kunder inden for forskellige brancher ud fra nøgleordene; service, kvalitet og lønsomhed. 
Skarpe kolleger og et kreativt udviklingsmiljø 
Hos Kraftvaerk er det den fælles passion for håndværket, der driver arbejdet og derfor er sparring en naturlig del af hverdagen. Du får kompetente kollegaer, som arbejder i åbne og hyggelige lokaler med stort fokus på sociale aktiviteter og godt sammenhold. Kraftvaerk er en virksomhed, som sætter den enkelte medarbejder i centrum. Derfor stiles der altid efter at opfylde dine ønsker, så du arbejder i de bedste rammer og med de nyeste værktøjer. 
Hvem er du?
Du er en erfaren udvikler med passion for CMS-løsninger. Du har haft ansvar for et eller flere større projekter, gerne som Lead Developer. Kraftvaerk arbejder primært med teknologierne Umbraco, Sitecore og Episerver.  
Som person trives du med kundekontakt og den udadvendte rolle. Du har god forretningsforståelse og er fortrolig med både små og store løsninger. Du er altid grundig og analyserende i din tilgang til udviklingsopgaverne. Du har erfaring med alle faser af arkitektur- og udviklingsarbejdet, og din solide erfaring betyder, at du er selvkørende fra starten, kan tage ansvar samt tilføre ny viden.
Samtidig formår du altid at se løsningerne fra kundens synsvinkel, og du håndterer kunder med en høflig og professionel tilgang. Du har en relevant uddannelse som datalog eller lignende og 5 års solid erfaring med CMS-løsninger. Du har indgående erfaring med .NET, C# samt web- og integrationsløsninger.  
Kraftvaerk tilbyder
Som seniorkonsulent hos Kraftvaerk tilbydes du en særdeles spændende hverdag med masser af udfordrende projekter og muligheden for at præge stillingen og din egen fremtid. Du vil få  stor indflydelse på egne opgaver samt faglige udfordringer. Kraftvaerk har en høj faglig overligger og gør en dyd ud af at udvikle dens medarbejderne. Hos Kraftvaerk oplever man et unikt fællesskab med masser af sociale aktiviteter. Der tilbydes løn efter kvalifikationer, gode personaleforhold samt god pensionsordning. 
Din ansøgning
For yderligere information kontakt direktør Claus Bak på e-mail cb@betterpeople.dk eller mobil 5383 4994. Alle ansøgninger behandles fortroligt og vil ikke blive videregivet til Kraftvaerk uden din tilladelse.
Ønsker du at søge stillingen så send ansøgning og CV via link på denne side.
 (C) betterpeople A/S
 ]