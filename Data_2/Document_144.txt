[Er du en faglig stærk studerende og har du lyst til at prøve kræfter med analyser på sundheds- og socialområdet? Så er du den student, vi søger til et studenterjob i Social og Sundhed i Roskilde Kommune.   Vi har skarpt fokus på at arbejde rehabiliterende og fastholde borgernes kompetencer længst muligt. Du vil skulle arbejde med data, der understøtter denne målsætning.   Social og Sundhed arbejder med generel forebyggelse og sundhedsfremme, plejecentre, hjemmepleje, træning, kostområdet, hjælpemidler, tilbud indenfor socialpsykiatri og handicap. Afdelingen har således ansvaret for drift og udvikling af en lang række vigtige velfærdsområder. Afdelingen udarbejder således løbende ledelsesinformation, businesscases, aktivitetsopgørelser, mv. som bruges til at styre organisationen.   Vi tilbyder dig   Som vores student vil du indgå i et konsulentteam, der er med til at udvikle sundheds- og socialområdet. Staben består af medarbejdere med mange fagligheder – både AC’er, terapeuter og HK’ere. Det giver dig god mulighed for at udvikle dig fagligt, og for at have et godt socialt fællesskab.   

Et studierelevant arbejde på 10 timer ugentligt  
Analyseopgaver, hvor du får indsigt i og mulighed for at prøve kræfter med data på sundheds- og socialområdet  
Opgaver med korte deadlines, hvor du hurtigt skal kunne skabe et overblik og formidle et budskab   
Muligheden for at skærpe din analytiske evne og øge din forståelse for kommunal politik   
Et positivt og inspirerende arbejdsmiljø med dygtige og engagerede kollegerDine arbejdsopgaver   Din primære opgave vil være at hjælpe med løbende opdatering af ledelsesinformation. Du vil derudover få mulighed for at beskæftige dig med mange forskellige analyse- og statistikopgaver. Eksempler på analyser og løbende statistik i afdelingen:   

Følge og afdække indsatser med tal, fx rehabiliteringsindsats  
Udtræk af data fra primært omsorgssystem og sundhedssystemer  
Udvikle og opdatere ledelsesinformation   
Udarbejde business cases  
Bidrage til udvikling af datadrevne processer  
Andre løbende opgaver  Din rolle vil således primært bestå i udarbejdelse af analyser og beregninger. Dette indebærer analyser ved brug af Excel på baggrund af registerdata. Derudover kan arbejdet også indeholde skriveopgaver samt generel formidling af resultater og analyser.   Dine kvalifikationer   

Du er kandidatstuderende på en af de samfundsvidenskabelige uddannelser (f.eks. stud. adm, stud.soc, stud.polit, stud.oecon, stud.scient.pol., stud.merc eller lignende)
Du er faglig stærk med interesse for registeranalyser   
Du har analytisk sans og god talforståelse   
Du er grundig og kvalitetsbevidst  
Du arbejder selvstændigt og tager initiativ
Du har gode samarbejdsevner og et godt humørVi forudsætter desuden, at du har et godt kendskab til Office-pakken, særligt Excel.   Praktiske oplysninger   Arbejdsstedet er Rådhuset, Social- og Sundhed, Rådhusbuen 1, 4000 Roskilde.   Arbejdstiden er 10 timer pr. uge, og der tages hensyn til eksamener og lign.   Vil du vide mere?   Du kan få mere at vide om jobbet ved at kontakte specialkonsulent Signe Hermansen på tlf. 3084 1484.   Er du interesseret?   Så send din ansøgning inkl. eksamensbeviser, karakteroversigt og CV senest tirsdag den 3. april 2018 kl. 12.00.   Du ansøger via linket til højre på siden. Alle kvalificerede, uanset baggrund, opfordres til at søge stillingerne.   ]