[Mener du, at netsikkerhed er essentielt og brænder du for at gøre en forskel ved at være med til at opdage og bekæmpe de mest avancerede cyberangreb mod Danmark? Så vil vi gerne høre fra dig.   Center for Cybersikkerhed (CFCS), som er en del af Forsvarets Efterretningstjeneste, har en ledig stilling som netværksanalytiker, som vi ønsker at få besat snarest muligt. CFCS udgør Danmarks nationale forsvar mod cybertrusler. Vi er med til at opdage og håndtere, når danske interesser udsættes for cyberangreb, og det er hos os, at vi samler, opbygger og deler den afgørende viden, som kan forebygge det næste angreb.   Som en del af Center for Cybersikkerhed er du med i fronten af Danmarks cyberforsvar. Det er en spændende opgave, der følger den løbende udvikling på cyberområdet, og som derfor stiller store krav til vores medarbejdere. Men hvis du er dedikeret og har lærelyst, kan Center for Cybersikkerhed tilbyde en spændende og alsidig arbejdsplads, som løser en meningsfuld opgave for Danmark.   Om os  Som led i en ambitiøs udviklingsdagsorden har FE en målsætning om at blive en af de mest dynamiske og operativt fokuserede vestlige efterretningstjenester.   FE har tre hovedopgaver:   Vi er Danmarks udenrigs- og militære efterretningstjeneste.    Vi leder og kontrollerer den militære sikkerhedstjeneste og er national sikkerhedsmyndighed inden for Forsvarsministeriets område.     Vi varetager funktionen som national it-sikkerhedsmyndighed, netsikkerhedstjeneste og myndighed for informationssikkerhed og beredskab i telesektoren.    Vores opgave er at indsamle, bearbejde og formidle informationer om forhold i udlandet af betydning for Danmarks sikkerhed, herunder for danske militære enheder og andre, som er udsendt til løsning af internationale opgaver.    Om stillingen  Overordnet set kommer du til at beskæftige dig med at opdage og bekæmpe de mest avancerede cyberangreb.  Mere konkret kommer du til at arbejde med incidenthandling, netværksanalyse og cyber threat intelligence, analyse og monitorering af netværksdata fra sensornetværk, teknisk netflowanalyse og analyse af logs og data samt udvikling af nye regler til at opdage avancerede netværksangreb.  Der ud over vil der være opgaver med at udarbejde dokumentation gennem vores ticket-system, herunder opdatering af databaser over registrerede hændelser, samt udarbejdelse af sikkerhedsstatistikker, sikkerhedsbulletiner og andre sikkerhedsrelaterede rapporter.  Du vil komme til at samarbejde med sikkerhedsansvarlige personer i både den offentlige og private sektor samt internationale partnere samt deltage i lukkede specialistnetværk, hvor den nyeste viden om avancerede angreb udveksles.  Du vil sammen med andre analytikere indgå i en turnus vagtordning.   Om dig  Du er resultatorienteret, nysgerrig, vedholdende og trives med at tackle komplekse og vanskelige problemer.   Du værdsætter mulighederne for at anvende egenudviklet teknologi til at opdage netværksangreb.  Du har en god forståelse af computernetværk, herunder netværkstopologi, protokoller og har erfaring med regelskrivning.   Du har fokus på detaljer og prioriterer at dokumentere dine resultater.   Det vil endvidere være en fordel med:   Viden om struktureret og ustruktureret data, gerne med fokus på open source-løsninger.     Erfaring med og brug af BRO og Snort, modellering af data, f.eks. vha. RDF eller lignende.    Gode programmeringskompetencer.     Interesse for anvendelse af tcpdump/wireshark og NetFlow samt evt. SIEM.    Kendskab til værktøjer til loganalyse, f.eks. Logstash, Kibana, Splunk og/eller ElasticSearch.   Interesse for og viden om overvågning af computernetværk, internetsikkerhed, sårbarheder og operativsystemer betragtes som en naturlig forudsætning for stillingen.  Stillingen henvender sig til dig, der trives i et alsidig, udfordrende, tempofyldt og professionel arbejdsmiljø, hvor løbende videreuddannelse er en præmis.   Løn- og ansættelsesvilkår  Det er et krav, at du kan sikkerhedsgodkendes og opretholde sikkerhedsgodkendelsen under hele din ansættelse. Du har som ansat i FE desuden pligt til kortvarig udsendelse til udlandet.   Ansættelse og aflønning vil ske i henhold til gældende overenskomst.   Arbejdssted  FE, København   Ansøgning  Ansøgning vedhæftet CV og anden relevant dokumentation skal sendes via stillingsopslaget på www.fe-ddis.dk.  Vi skal have din ansøgning senest søndag den 15. april 2018.    Yderligere oplysninger  Vi forventer, at ansættelsessamtaler vil finde sted i uge 16.  Du kan få nærmere oplysning om stillingen ved at kontakte den lokale HR-partner på 33 32 55 66, lokal 2215.   Vi opfordrer alle interesserede uanset personlig baggrund til at søge stillingen  På www.fe-ddis.dk finder du FE´s beretning, som er det sted, hvor du får det mest detaljerede indblik i FE´s opgaver, metoder, medarbejdere og FE som arbejdsplads. Her kan du også finde andre produkter, bl.a. FE´s årlige risikovurderinger, situations- og trusselsvurderinger samt yderligere information om ansættelsesmæssige spørgsmål.     ]