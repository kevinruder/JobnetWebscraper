[Den Fælles Studieadministration (DFS) hos Københavns Professionshøjskole søger en kompetent og erfaren studieadministrativ medarbejder, der kan arbejde med eksamensplanlægning.   Om DFS og eksamensteamet DFS varetager studieadministrationen for en lang række uddannelser i Københavns Professionshøjskole bl.a. pædagog-, lærer- og videreuddannelse.  DFS består af ca. 70 medarbejdere fordelt på fire enheder, og du vil blive en del af eksamensteamet i planlægningsenheden. Eksamensteamet består af 8 kompetente og hjælpsomme kolleger, der glæder sig til at tage godt imod dig.  Om stillingen Vi søger en medarbejder, som skal indgå i drift og udvikling af eksamensplanlægning, hvor målet er at bidrage til en effektiv og fejlfri eksamensadministration, der understøtter uddannelsesopgaverne i Københavns Professionshøjskole bedst muligt.   Væsentlige opgaver i stillingen er, at: 

planlægge konkrete eksamener i tæt samarbejde med relevante kollegaer i DFS og på uddannelserne med fokus på hele processen, fra eksamenstilmelding til frigivelse af afgangsbeviset 
oprette eksamensflows i WISEflow (digitale system for eksamensafvikling) 
bestille censorer  
håndtering af eksamensklager 
informere og vejlede studerende, censorer og undervisere om eksamensafviklingen 
videreudvikle og beskrive relevante arbejdsprocesser og vejledninger 
kvalitetssikre de data, som eksaminer bliver planlagt på baggrund af 
udarbejde og udsende eksamensbeviser Om dig Vi søger en udadvendt og energisk kollega, der kan arbejde struktureret og selvstændigt med administration og digitalisering af studieadministrative data i samspillet mellem uddannelse, service og administration.  Vi lægger vægt på, at: 

du brænder for at kunne give studerende, censorer og medarbejdere en god og effektiv service både mundtligt og skriftligt, hvor faglighed, hjælpsomhed og beslutsomhed går op i en højere enhed 
du har arbejdet med studieadministrative opgaver og systemer. Erfaring med eksamensadministration og kendskab til systemerne WISEflow og SIS vil være en fordel 
du har erfaring med databehandling i større digitale systemer 
du har gode kommunikationsevner, både mundtligtog skriftligt 
du har gode samarbejdsevner 
du kan trives i et åbent kontormiljø, hvor der ofte er mange bolde i luften 
du er fleksibel og indstillet på at bidrage med løsning af andre studieadministrative opgaver, når der er behov for det Ansættelsesvilkår  Du bliver ansat i henhold til organisationsaftale for Kontorfunktionærer, laboranter og IT-medarbejdere (HK) samt fællesoverenskomst mellem Finansministeriet og Offentligt Ansattes Organisationer - Det Statslige Område (OAO-S-fællesoverenskomsten).  Der er mulighed for at forhandle løntillæg i henhold til dine kvalifikationer.  Københavns Professionshøjskole blev oprettet den 1. marts 2018 ved at UCC fusionerede med Professionshøjskolen Metropol og derfor må det forventes, at der over det kommende år kan ske ændringer i både organisering og opgavefordelingen.  Dit daglige arbejdssted bliver Københavns Professionshøjskole, Campus Carlsberg, Humletorvet 3, 1799 København V.   Stillingen er på 37 timer om ugen, med tiltrædelse d. 1. maj 2018 eller hurtigst muligt derefter.  Næste skridt Send din ansøgning elektronisk  senest tirsdag den 3. april 2018.  Vi forventer at afholde 1. samtaler i uge 16.  Københavns Professionshøjskole arbejder bevidst og målrettet på at rekruttere medarbejdere, som samlet set byder på et bredt udvalg af faglige og personlige kompetencer og kvalifikationer. Derfor opfordrer vi alle, uanset køn, alder og etnisk baggrund, til at søge den ledige stilling.   Vil du vide mere? Du er velkommen til at kontakte koordinator Katrine Cornelius Mørkeberg, tlf.:  41897202, mail: kacm@ucc.dk eller studieadministrativ leder Wouter Olierook, tlf.:  41897883, mail: woho@ucc.dk  ]