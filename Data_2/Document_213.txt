[Praktikcenter instruktørTil EUC Syd Praktikcenter søger vi en instruktør for vores SKP-elever i data- og kommunikationsafdelingen.Praktikcenteret skal sikre, at SKP-eleverne har mulighed for at gennemføre deres uddannelse, selvom de ikke har fået en uddannelsesaftale i en virksomhed.StillingenVi har brug for en engageret og velkvalificeret medarbejder til at servicere vores dataområde sammen med vore SKP elever. Vi servicerer desuden eksterne kunder og har intension om at udbygge dette., så derfor forventer vi, at du vil deltage aktivt i dette arbejde.Arbejdsstedet er EUC Syd i Sønderborg.Vi tilbyderEt alsidigt job i en travl og udfordrende organisation på en skole, som er i stadig forandring både på det pædagogiske og det organisatoriske område.Kompetente, motiverede og engagerede kolleger, der er vant til at løfte i flok, og hvor alle bidrager til et godt arbejdsmiljø med respekt og humor som en naturlig del af hverdagen. KvalifikationerVi forventer, at du:har en faglig uddannelse som Datatekniker, Datamekaniker eller lignende, og har et bredt kendskab til processerne inden for datafaget herunder også programmering.kan anvende informationsteknologi i tilknytning til arbejdet og administration af dette.kan arbejde såvel selvstændigt som i teams.kan omgås og har lyst til at arbejde med såvel unge som voksne og være med til at udvikle dem både fagligt og socialt.Udover ovenstående elevgrupper, vil der være internationale studerende, så vi forventer, at du kan kommunikere på et eller gerne flere fremmedsprog, herunder læse og tale engelsk.Løn- og ansættelsesforholdLøn- og ansættelsesforhold i henhold til gældende OAO-fællesoverenskomst samt organisations aftale for håndværkere i Staten.Nærmere oplysningerVil du vide mere om stillingen, kan du kontakte afdelingschef Thomas Bjerner Hansen på tlf. 51 31 55 44.TiltrædelseStillingen ønskes besat snarest muligt.AnsøgningSend din ansøgning med dokumentation for faglige og almene kvalifikationer elektronisk via vores hjemmeside, http://www.eucsyd.dk > Om EUC Syd > Karriere hos EUC Syd og fortæl lidt om dig selv.Ansøgningsfrist: Senest den 1. april 2018. EUC Syd er en mangfoldig arbejdsplads og opfordrer derfor alle interesserede, uanset personlig baggrund, til at søge stillingen.EUC Syd er en af Danmarks største tekniske skoler med en omsætning på 280 mio. kr. og ca. 380 ansatte. Vi udbyder EUD-uddannelser, EUX, HTX, International Baccalaureate, og en bred vifte af AMU- og efteruddannelsesaktiviteter. Geografisk er skolen placeret i de fire sønderjyske byer: Haderslev, Sønderborg, Tønder og Aabenraa.]