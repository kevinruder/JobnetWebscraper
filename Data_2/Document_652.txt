[Som får mulighed for at beskæftige sig med en bred palette af indkøbsrelaterede opgaver
Virksomhedsbeskrivelse: METRO THERM blev grundlagt i 1921. Gennem generationer har virksomheden leveret varme og varmt vand til danskerne. Siden 1940’erne har virksomheden udviklet og solgt beholderløsninger. De senere år har virksomheden udvidet fokus til at omfatte varmeløsninger med fjernvarme og vedvarende energi som varmepumper og solvarme; stadig med samme kompromisløse fokus på kvalitet og energioptimering.  Som METRO THERM kunde får du et dansk produkt, du er sikker på lever op til gældende danske standarder. METRO THERM vandvarmere og beholdere er både designet og produceret i Danmark, og virksomheden er kvalitets-, miljø- og arbejdsmiljøcertificeret i henhold til gældende ISO-standarder. METRO THERM beskæftiger i dag 110 medarbejdere, og har selskaber i Danmark, Sverige og Norge. METRO THERM A/S ejer KVM-Genvex A/S i Danmark, HØIAX A/S i Norge og METRO THERM AB i Sverige. METRO THERM A/S er ejet af den svenske storkoncern NIBE Industrier AB.
Stillingsbeskrivelse: I denne nyoprettede stilling, får du ansvaret for egne leverandører og kommer således til at arbejde med stort set hele paletten af opgaver inden for logistik og indkøb. Du refererer i det daglige til indkøbs- og logistikchefen, som du også arbejder tæt sammen med i det daglige.  Du får ansvaret for de mindre og mellemstore leverandører og er derfor den, der tager dig af opfølgning på leveringer og mangler, og som står for afslutningen og implementeringen af aftalerne på disse leverandører, der ofte står for levering af komponenter, reservedele, specialvarer og handelsvarer generelt. Det bliver dit ansvar løbende at overvåge kostpriser og de variable omkostninger ligesom, du naturligvis er medvirkende til at opdatere og vedligeholde stamdata m.m.  Der er således tale om en stilling, som du i høj grad kan vokse i, og hvor du kan være med til at præge afdelingens udvikling ikke mindst mht. ERP systemet; som skal udskiftes inden for en overskuelig fremtid.  Stillingen er alsidig med en bred kontaktflade både internt i organisationen og eksternt. Du kommer derfor til at arbejde tæt sammen med kollegaer i indkøb & logistik, men også med produktions- og udviklingsafdelingen samt salg og kvalitet.  Eksternt har du tæt kontakt til leverandører, som du holder op på leveringsevne og nøgletal, og du er således ansvarlig for, at leverandører lever op til de opstillede krav om konkurrencedygtige priser, kvalitet, leveringsevne og hastighed på både kort og lang sigt. Det vil derfor også være dig, der står for den løbende gennemgang af de eksisterende aftaler, ligesom du står for den løbende afdækning af nye leverandørmuligheder. Du får en stilling, hvor du både har stor mulighed for at præge din egen dag, og samtidig være med til at præge og forme virksomhedens indkøbsfunktion på både strategisk og operationelt niveau.
Egenskaber: Du er en dynamisk, initiativtagende, resultatorienteret og -skabende person med gennemslagskraft samt købmandskab, der er forhandlingsvant, god til at kommunikere og i stand til at træffe egne beslutninger.  En person, der både arbejder struktureret og målrettet, er selvstændigt arbejdende og samtidig serviceorienteret og motiveret for at arbejde tværorganisatorisk, vil være at foretrække.
Du tilbydes: Ansættelse i en spændende virksomhed, som er i rivende udvikling. Du vil derfor få god mulighed for at være med til at præge udvikling både på kort og lang sigt.
Sprogkundskaber / IT: Du behersker engelsk og dansk på forhandlingsniveau i både skrift og tale, og har du kendskab til andre sprog, er det en fordel.  Det forventes, at du har et godt kendskab til Excel og Word.]