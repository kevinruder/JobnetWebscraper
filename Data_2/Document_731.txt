[Vil du arbejde med drift og arbejdsmiljøarbejde i nyetablerede laboratorier? Center for Olie og Gas – DTU søger en studentermedhjælper gerne med arbejdsmiljø- og laboratorieerfaring.Vi søger en dygtig studerende, der har lyst til at være en del af et nyetableret center på DTU, hvor tempoet er højt og arbejdsopgaverne er mange. Du vil blive en vigtig del af et laboratorieteam på 4. Du får mulighed for at bidrage til laboratoriedriften og arbejdsmiljøarbejdet.Om JobbetCenteret tog ny-indrettede laboratorier i brug i sidste del af 2016 og har i hele 2017 haft travlt med at bygge aktiviteterne op. Der er installeret en stor mængde udstyr og aktivitetsniveaet er højt. I den forbindelse er der brug for en ekstra hånd til hjælp med laboratoriedrift og hjælp til at sikre, at vi opfylder arbejdsmiljøloven på kemikalieområdet. Arbejdet vil være både administrativt og praktisk med god mulighed for selv at påvirke indholdet, da der er masser af opgaver at tage fat på. Arbejdet skal udføres i dialog med både laboratoriechefen og de 2 andre teknikere.Af arbejdsopgaver kan nævnes:

Pakkemodtagelse og registrering af indkomne varer i ordredatabase 
Laboratorieopvask 
Registrering og mærkning af indkomne kemikalier samt bestilling af brugsanvisninger i Kemibrug 
Registreringer/opdateringer i vores dokumentationsplatforme: den elektroniske laboratorie journal LabGuru og fil lagringsfolder \Filetree og \Laboratory 
Opdatering og evt. oversættelse af dokumenter (instruktioner, procedurer, templates) 
Evt. piccoline opgaver for Centret, hvis tiden tillader detDu bliver ansat i centrets Laboratorie- og facilitetsteam, som består af en række fagområder, der går på tværs af centret. Vi lægger vægt på høj kvalitet i arbejdet, det gode humør og et godt arbejdsmiljø.Jobbet er på 10-15 timer om ugen, og du vil referere til Laboratoriechefen. Vi ønsker at have et fleksibelt samarbejde, som både matcher dine studier og vores konkrete behov. Din nye arbejdsplads bliver DTU’s campus i Lyngby. Det giver dig en unik mulighed for at skabe en bred kontaktflade og et stærkt afsæt i dit videre karriereforløbVores forventninger til digVi forventer, at du har en god forståelse for laboratoriearbejde og sikkerheden omkring dette. Erfaring med DTU’s kemikalie database Kemibrug er en stor fordel. Du skal være god til at kommunikere skriftligt og mundtligt både på engelsk og dansk. Vi forventer, at du har en god ordenssans, være pligtopfyldende og arbejde selvstændigt og struktureret. Du skal have god erfaring med MS Office. Du er kreativ, kvalitetsbevidst, elsker at samarbejde og finder det naturligt med involverende processer med forskellige faggrupper for at skabe den bedste løsning. Du er en person med god portion initiativ, elsker at afslutte og trives i et arbejdsmiljø, der til tider er hektisk.Løn og ansættelsesvilkårLøn- og ansættelsesvilkår i henhold til OAO-S-fællesoverenskomsten og organisationsaftale for kontorfunktionærer, laboranter og IT-medarbejdere (HK/Stat) indgået med Finansministeriet.Ansættelsesstedet er DTU Lyngby Campus.Ansøgning og kontaktVi skal modtage din online ansøgning senest den 31. marts 2018. Åbn linket "Ansøg online", hvor du udfylder ansøgningsformularen samt vedhæfter motiveret ansøgning, CV og eksamensbeviser.Ønsker du flere oplysninger om stillingen, er du velkommen til at kontakte Laboratory Manager, Karin Petersen, e-mail: kpet@dtu.dk. Alle interesserede uanset alder, køn, handicap, race, religion eller etnisk tilhørsforhold, opfordres til at søge stillingen.Center for Olie og Gas – DTU er et nyetableret center. Vores forskning skal bidrage til at identificere nye teknologiske og konceptuelle løsninger, der øger olie- og gasindvindingen i den danske del af Nordsøen. På centret er der omkring 65 ansatte fra hele verden. Centret har til huse på DTU og har samarbejde med forskningsgrupper fra Københavns Universitet, Aarhus Universitet, Aalborg Universitet og GEUS ligesom der en tilknytning til Dansk Undergrunds Consortium (DUC), der har finansieret centret.]