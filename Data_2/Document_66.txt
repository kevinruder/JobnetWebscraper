[Vil du arbejde med datamæssig understøttelse af økonomiopfølgning, prioritering og analyser?    Så er du måske vores nye datamanager.   Projektøkonomi søger en ny kollega, der elsker arbejdet med data - i vores tilfælde primært økonomidata fra vores økonomisystem SAP - og har lyst til at udvikle vores databrug og styring via data.   Projektøkonomi har i samarbejde med vores anlægsdivision ansvaret for økonomistyringen af Banedanmarks store anlægsprojekter eksempelvis den nye bane København-Ringsted, Ringsted-Femern-banen og elektrificeringen af den resterende del af den danske jernbane. Hertil kommer en lang række mindre fornyelsesprojekter. Vi administrerer en økonomiportefølje på mellem 3 og 4 mia. kr. årligt. Du får således en unik mulighed for at varetage et vigtigt ansvar i en virksomhed med stor offentlig bevågenhed – i en spændende og til tider hektisk hverdag.   Du indgår aktivt i et samspil med øvrige medarbejdere i sektionen, der har ansvar for økonomistyringen på specifikke områder som økonomipartnere/ controllere, porteføljestyringsmedarbejdere med ansvar for den samlede fornyelsesportefølje og ikke mindst medarbejdere med ansvar for vores ledelsesrapportering og bevillingsstyring.   Af konkrete opgaver kan nævnes:   Udvikling af vores brug af     økonomisystemet SAP herunder budgetstyringsprincipper (versionering)  Sikre retvisende stamdata i SAP PS     og BI   Sikre og udvikle vores projektstruktur     i SAP  Sikre vores data til Statens Koncern     Styring (SKS) er korrekte  Udarbejde best practice for databrug     herunder udvikling af excel-makroer mv.  Bistå med udviklingen af vores SAP     BI redskaber   Excel wizard med usædvanlig god talforståelse  Til forbedring af økonomistyringen søger vi en medarbejder med fremragende dataforståelse for hvem sammenhængen i datasæt med 10.000 rækker og 17 kolonner er barnemad og som forstår sammenhængen mellem struktur og brug af data. Du skal kunne se mulighederne i vores databrug, udvikle principper for databrug og styrke udviklingen af vores BI i samarbejde med vores SAP BI enhed.    Du har en akademisk uddannelse som Cand.scient.oecon., Cand.merc., Cand.oecon. eller lignede. Du har erfaring med økonomistyring herunder og hvis du har erfaring med SAP er det en klar fordel, men det er ikke et krav.   Du har fuldstændigt styr på Excel, SAP BO Analysis og gerne andre databehandlingsredskaber – eller er helt sikker på, at du hurtigt kan tilegne dig det. Du er ansvarsbevidst og selvstændig og arbejder struktureret og systematisk.   Løn  Du ansættes i forhold til gældende overenskomst, og lønnen fastsættes på baggrund af  dine erfaringer og kvalifikationer.   Ansøgning og kontakt  Vil du vide om stillingen så kontakt Sektionschef for projektøkonomi Hans Anton Nygaard.    Vi vurderer ansøgninger og indkalder til samtaler løbende. For at søge stillingen klikker du på linket ”Søg stilling” og følger instruktionerne.]