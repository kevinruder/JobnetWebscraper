[Hvidovre Kommune skal have etageejendomme og institutioner til at sortere deres affald mere og bedre, så vi kan nå op på 50 % genanvendelse af husholdningsaffaldet i 2022. Derfor søger vi en projektmedarbejder til en 3-årig fuldtidsstilling. Dine arbejdsopgaver bliver bl.a. at: 

Hjælpe kommunale institutioner i gang med at affaldssortere mere og bedre; herunder samarbejde med bl.a. institutionsledere, skoleledere og pedeller. 
Motivere og inspirere børn og personale på skole/institutionsområdet, så de kan blive bevidste om affald, genbrug og ressourcer. Herunder fx samarbejde med skolelærere, pædagoger og kommunens klimaambassadører. 
Hjælpe etageboliger i gang med at affaldssortere mere og bedre; herunder samarbejde med bl.a. viceværter, boligforeningsadministrationer og -bestyrelser. Oplære viceværter i digital selvbetjening mht. bestilling af affaldsafhentning mv. 
Registrere affaldstilmeldinger mv. i vores IT-system RenoWeb. 
Kommunikere med renovatører, skraldemænd, viceværter, kollegaer mv. ang. daglig drift på affaldsområdet. 
Være med til at udarbejde informationsmateriale. 
Hjælpe ved behov mht. daglig drift på telefon, mail og evt. tilsyn. 
Medvirke til udarbejdelse af ny affaldsplan Du skal: 

Være opsøgende, imødekommende, skabe nye kontakter, være vedholdende og tålmodig 
Kommunikere klart i tale og på skrift 
Arbejde selvstændigt og stabilt; herunder planlægge og have overblik over flere sideløbende opgaver 
Kunne sparre med dine kollegaer og samarbejdspartnere; herunder informere om status og inddrage relevante parter, som er nødvendige for at opnå en god opgaveløsning 
Holde hovedet koldt, hvis nogen er uenige med dig 
Have høj datadisciplin og kunne arbejde i diverse IT-systemer; herunder Microsoft Office-pakken. 
Sætte dig ind i lovgivningen på affaldsområdet, herunder Affaldsbekendtgørelsen, kommunens regulativer og renovatørkontrakter 
Have gyldigt kørekort til personbil Det er en fordel hvis du har erfaring med: 

Affald og genbrug 
Samarbejde med skoler, institutioner og/eller boligforeninger 
Renoweb el.lign. databasesystem Vi deler hus med rottebekæmperne, som har en rottehund, der er til stede i afdelingen. Stillingen kan derfor ikke anbefales til personer med pelsdyrallergi. Der indhentes børneattest før evt. ansættelse. Arbejdsforhold Du bliver en ud af 6 fastansatte affalds- og genbrugsmedarbejdere, som har et tæt og velfungerende samarbejde både fagligt og socialt. Vi holder til på Materielgården, Høvedstensvej 21, 2650 Hvidovre i 1-2 personers kontorer. Du vil referere til Vej- og Parkchefen. Affalds- og genbrugsteamet arbejder med daglig drift af de kommunale affaldsordninger, besvarer borgerhenvendelser, udfører myndighedsopgaver, skriver indstillinger til politiske udvalg, laver affaldsplanlægning, udvikler affaldsordninger og laver informationsmateriale til borgere og boligselskaber. Vej- og Parkafdelingen arbejder ud over affald og genbrug med drift, vedligehold og anlægsopgaver indenfor veje og grønne områder; kollektiv trafik, trafikteknik, rottebekæmpelse m.m. Arbejdstid: 37 t/uge. Løn: I henhold til gældende overenskomst. Tiltrædelse: Efter aftale dog senest d. 1. juni 2018. Yderligere oplysninger om stillingen kan fås ved henvendelse til vej- og parkchef Michael Søndergaard Daugaard på telefon 3639 2511 eller til affalds- og genbrugsmedarbejder Bettina Ladegaard på telefon 3639 3585. Ansøgning Ansøgningsfristen er tirsdag den 3. april 2018. Ansøgning med CV og relevante uddannelsesbeviser sendes via dette link https://candidate.hr-manager.net/ApplicationForm/SinglePageApplicationForm.aspx?cid=1065&departmentId=18956&ProjectId=144775Vi forventer, at gennemføre 1. samtalerunde d. 9. april og eventuel 2. samtalerunde d. 11. april 2018. ]