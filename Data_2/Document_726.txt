[Vi søger en dygtig studerende, der kan bistå forskerne på et EU støttet interventionsprojekt, som skal skabe viden om, hvordan skoler bedst kan fremme psykosocial trivsel blandt nyankomne flygtninge og migranter i teenagealderen. Projektet foregår i samarbejde med fem andre lande i Europa.   Institut for Folkesundhedsvidenskab bidrager med sin forskning til det videnskabelige fundament for forbedring af befolkningens sundhed og for øget indsigt i sammenhængen mellem sundhed og samfund. Instituttet leverer undervisning på en lang række uddannelser på bachelor- og kandidatniveau samt sommerkurser og ph.d.-kurser. En stor del af instituttet har til huse på Center for Sundhed og Samfund, der ligger på Københavns gamle Kommunehospital. Læs mere om instituttet på www.ifsv.ku.dk.    Opgaver   • Indsamling af materiale og bistand ved dataindsamling  • Være kontaktperson for skoleledere og lærere   • Indtastning af spørgeskemaer   • Litteratursøgning  • Transskribering  • Referencehåndtering (fx Endnote, Reference Manager)  • Ad-hoc taste- og skrivearbejde   • Anden hjælp til opstilling af artikler, rapporter etc.    Vi tilbyder  • Et alsidigt studiejob i et spændende miljø    • Bred kontaktflade til forskere og andet personale i forskellige forskningsmiljøer – også udenlandske  • En arbejdsplads med en god atmosfære og højt til loftet.   Vi forventer, at du   • Er i gang med en uddannelse ved en højere læreanstalt eller ved en mellemlang videregående uddannelse (MVU) på en professionshøjskole eller tilsvarende institution, gerne med fokus på uddannelse, børn/unge og pædagogik og helst med mindst to år tilbage af din uddannelse.  • Har interesse for interventionsprojekter og den mentale sundhed af unge flygtninge  • Er udadvendt og kan arbejde struktureret    • Er fortrolig med office-pakken   • Har gode mundtlige og skriftlige dansk- og engelskkundskaber   • Har gode samarbejdsevner og er serviceminded    Ved yderligere information om stillingen kan du kontakte lektor Morten Skovdal (m.skovdal@sund.ku.dk) eller ph.d.-studerende Anne Sofie Rothe Børsch (abo@sund.ku.dk), Forskningscenter for Migration, Etnicitet og Sundhed, Institut for Folkesundhedsvidenskab. Besøg eventuelt vores hjemmeside: www.mesu.ku.dk.   Ansættelse   Arbejdsomfanget er ca. 10 timer om ugen efter nærmere aftale. Aflønning sker i henhold til overenskomst mellem Finansministeriet og HK § 35 for aktive studerende, der dokumenterer at være indskrevet ved en højere læreanstalt eller ved en mellemlang videregående uddannelse (MVU) på en professionshøjskole eller tilsvarende institution. Timelønnen udgør 121,06-127,01 kr. afhængig af din anciennitet og hvor langt du er i dit studie.    Send ansøgning vedlagt CV, eksamensbevis med karakterudskrift og evt. anbefalinger via linket nedenfor senest den 9. april 2018.   Vi modtager kun elektroniske ansøgninger.    Vi ønsker at afspejle det omgivende samfund og opfordrer alle interesserede til at søge stillingen.  Det Sundhedsvidenskabelige Fakultet har ca. 7500 studerende, ca. 1500 ph.d.-studerende og beskæftiger ca. 3200 medarbejdere. Fakultetet skaber ny viden og formidling gennem sine kerneaktiviteter: forskning, undervisning, videndeling og kommunikation. Med grundforskningsområder lige fra molekylære studier til samfundsstudier bidrager fakultetet til en sund fremtid gennem sine kandidater, forskningsresultater og opfindelser til gavn for patienterne og samfundet.   ]