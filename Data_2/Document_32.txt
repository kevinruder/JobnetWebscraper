[Kan du motivere medarbejderne til at yde deres bedste og samtidig have stort fokus på at sikre, at I  som enhed er med til at beskytte borgere og samfund mod varer, der udgør en trussel mod sikkerhed, sundhed og miljø?    Kan du omsætte strategier til håndgribelige indsatser, som du og dine medarbejdere kan styre efter i en uforudsigelig hverdag? Så er du vores nye kontorchef i Kundeprocesser, data og analyse.   Den kommende Toldstyrelse har til opgave at sikre nem og enkel angivelse af korrekt told og effektiv forvaltning af EU’s regler for handel over grænser 24/7. Vi har også ansvar for at opretholde en stærk toldkontrol og beskytte det danske samfund mod indførsel af illegale varer. I de kommende år har vi en vigtig opgave med at modernisere og yderligere digitalisere toldområdet som fastsat i EU's toldkodeks.    Vil du være med fra starten?  Vi er ved at opbygge den kommende Toldstyrelse i Aarhus. Dette er et nyoprettet kontor, og som kontorchef for Kundeprocesser får du ansvaret for ledelsen af ca. 8-10 medarbejdere, og du vil referere til underdirektøren for Toldafdeling 1.    Som kontorchef vil det være dit ansvar at udstikke en retning og omsætte strategier, politikker og pejlemærker til håndgribelige mål, som medarbejderne kan arbejde efter. Det er afgørende, at du formår at følge op på kontorets mål samtidig med, at du bidrager til et højt engagement blandt medarbejderne.      En af dine første opgaver bliver at rekruttere dit nye team og skabe kulturen og rammerne for arbejdet med processtyring og kunderejser for den kommende Toldstyrelses kunder.   Dine ansvarsområder som kontorchef bliver blandt andet:      Procesejer for kundeprocesser   Udvikling, implementering og vedligeholdelse af kundeprocesser og     dokumentation på kundeområdet   Deltagelse i tværgående     projekter ved udvikling af nye systemer og processer med tilhørende     støttesystemer på kundeområdet i forbindelse med EU's nye toldkodeks   Opfølgning på og kvalitetssikring af kundeprocesser inden for     styrelsen samt på tværs af styrelser  Udvikling af forslag til manuelle og digitale forbedringer, herunder     implementering af BPM system på kundeområdet  Koordinering af revisionsopfølgninger, lovimplementering og     forretningsudvikling på kundeområdet  Koordinering af kundeområdet i relation til internationale fora (NTR,     EU, WCO mv) – med det formål at have internationalt udsyn på     effektivisering, optimering og udvikling af toldkundeopgaven.    Leder med stærk faglighed, og stor gennemslagskraft og flair for netværksopbygning  Du har en relevant videregående uddannelse med en stærk lederprofil, og du har lysten til at tage del i opbygningen af den kommende Toldstyrelse med fokus på både kultur og faglighed. Du har erfaring fra en lignende stilling og formår at se sammenhænge og udfordringer på tværs. Det er vigtigt, at du har gåpåmod og gejst, hvilket kræves ved opbygning af noget nyt.  Vi ønsker en kontorchef, som evner og motiveres af at opbygge nyt.   Vi lægger vægt på, at du har solid erfaring med ledelse, planlægning, opfølgning, kommunikation og styring, idet du får ansvaret for at koordinere på tværs inden for styrelsens område. Vi lægger yderligere vægt på, at du har politisk tæft og kan kommunikere essensen af en sag klart og tydeligt på et sprog, der er tilpasset målgruppen.     Du skaber relationer, er en dygtig netværker og kan samarbejde på tværs af fagområderne i den kommende Toldstyrelse.  Din ledelsesstil er tillidsbaseret og delegerende.   Ansøgning og kontakt  Send ansøgning, CV, eksamensbevis og eventuelt yderligere materiale via linket ”Søg jobbet” senest 9. april 2018.    Du skal være opmærksom på, at ansættelse sker under forudsætning af, at du via Politiets Efterretningstjeneste kan sikkerhedsgodkendes til klassifikationsgraden HEMMELIGT (HEM), da du skal arbejde med klassificerede dokumenter og systemer.   Ønsker du at vide mere om stillingen, er du velkommen til at kontakte underdirektør Maren Holm Johansen på 72 37 33 21 mellem kl. 13 – 16. Samtaler forventes afholdt i uge 15 og 16.   Løn- og ansættelsesvilkår efter gældende overenskomst. Stillingen er klassificeret i lønramme 37.  Ansættelse vil være i Skatteministeriet med tilhørende institutioner. Der kan indgå test i ansættelsesforløbet, og der kan blive inddraget eksterne konsulenter i forbindelse med evt. test.   Dit arbejdssted bliver indtil videre Lyseng Allé 1, 8270 Højbjerg. Vores lokaler på Lyseng Allé er dog under ombygning, og dit arbejdssted vil derfor i en periode være Slet Parkvej 1, 8310 Tranbjerg.    Toldstyrelsen  Som led i regeringens plan ’Fra én til syv styrelser – skatteforvaltningen 2021’ vil SKAT fra den 1. juli 2018 blive erstattet af syv nye styrelser. De nye styrelser oprettes med ansvaret for hver sin kerneopgave inden for én juridisk myndighed under Skatteministeriet, så der sikres smidigt samarbejde på tværs af alle skatteforvaltningens opgaver.   Toldstyrelsens kerneopgave er at sikre korrekt toldafregning til EU gennem en effektiv kontrolindsats og digitale og kundevendte services, der gør det smidigt og enkelt for virksomheder og borgere at handle på tværs af grænser. I samarbejde med andre myndigheder arbejder vi for at hindre illegal import og beskytte borgere og virksomheder mod farlige eller sundhedsskadelige varer som fx våben og narkotika.   Vi varetager fagligt krævende opgaver i komplekse processer. Vi skal samtidig levere et højt serviceniveau og en effektiv kontrol i alle dele af opgaveløsningen. Det kræver stærk koordinering både internt og med andre aktører, nationalt såvel som internationalt. Vi tager ansvar, og vi samarbejder – om den samlede opgave og i de daglige beslutninger.   Sammen med de andre styrelser under Skatteministeriet sikrer Toldstyrelsen fundamentet for finansieringen af den offentlige sektor i Danmark.   Styrelsen forventes bemandet med omkring 650 medarbejdere og får kontorer i Aarhus og Køge samt på en række nuværende lokationer over hele Danmark. Læs mere om Toldstyrelsen på www.fra1til7.dk.    Vi opfordrer alle interesserede uanset alder, køn, religion eller etnisk tilhørsforhold til at søge. ]