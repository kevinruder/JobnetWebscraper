[Om jobbet:Har du lyst til at arbejde inden for grundvand og drikkevand og at være med til at levere god og engageret sagsbehandling på højt fagligt niveau og med respekt for vandværker, borgerne og virksomheder? Så er du måske vores nye kollega.
Stillingen er tidsbegrænset til 2 år med mulighed for forlængelse/fast stilling.
Team DrikkevandDu bliver en del af Team Drikkevand, som består af 3 medarbejdere.
Teamets hovedopgaver er udarbejdelse og opfølgning på indsatsplaner på baggrund af den statslige grundvandskortlægning samt bidrage med viden om grundvand i forhold til den kommunale planlægning. Desuden almindelig sagsbehandling i forbindelse med kontrol med drikkevandskvalitet, vandindvindingstilladelser, takster mv. Derudover er der fokus på de klimamæssige udfordringer i forhold til grundvand.
 Din profil:Vi søger en kollega, der er struktureret og ser muligheder frem for begrænsninger og kan skabe resultater. Du skal finde inspiration i en travl arbejdsdag og selv være god til at skabe overblik i de mange opgaver, du bliver involveret i.
Du skal være god til at kommunikere og samarbejde, da opgaverne forbundet med jobbet kun kan løses ved tæt samarbejde med kollegaer, borgere, vandværker, virksomheder, politikkere og andre interessenter.
Du skal være med til at opfylde vores ambition om, at vi sammen sikrer, at Hedensted Kommune fortsat har godt grundvand, fantastisk natur og et godt miljø.
Derfor vil vi gerne have, at du

har en relevant naturvidenskabelig baggrund som fx geolog, ingeniør eller lignende
har faglig indsigt og gerne erfaring med grundvandsområdet
er god til dialog og kommunikation med vandværker, borgere, virksomheder og samarbejdspartnere
har energi og kreativitet og vil bidrage til at udvikle opgaverne
har flair for og interesse i brug af databaser, tolkning af hydrogeologiske data etc.

 Løn og ansættelsesvilkår:Løn og ansættelse i henhold til gældende overenskomst. Der kan forhandles kvalifikations- og funktionsløn.
 Hvis du vil vide mere:Du er velkommen til at kontakte ingeniør Bettina Lund på tlf. 7975 5623 eller landinspektør Peter Svane Knudsen på tlf. 7975 5693 for yderligere oplysninger.
 Ansøgning:Ansøgningsfrist er den 23. marts 2018.
Ansættelsessamtaler afholdes i uge 15.
Tiltrædelse er 1. maj 2018 eller snarest herefter.
 Om os:Vi er 26 engagerede, dygtige og imødekommende kollegaer fordelt på fem teams. Vi brænder for det vi laver, og vi er gode til det. Vi har et godt arbejdsklima, hvor arbejdsglæde står højt på dagsordenen. Vi løser opgaver inden for industri, affald, landbrug, spildevand, drikkevand, jordforurening, natur, vandløb, klima m.m. Vores arbejdssted ligger i Uldum.
 ]