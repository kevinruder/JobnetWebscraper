[AdWords ekspert
Vil du stå forrest og have ansvaret for Cykelpartners AdWords markedsføring?
Cykelpartner.dk søger en AdWords ekspert, der brænder for online markedsføring, tal og statistikker. Kunne du tænke dig at arbejde i en yderst vækstorienteret og innovativ virksomhed, hvor der er fokus på e-handel, markedsføring og udvikling, og vil du arbejde med AdWords i flere lande, så har du muligheden for at blive en del af vores spændende e-handelsvirksomhed samt stå i spidsen for vores PPC team.
Om dig

Du har arbejdet med AdWords i minimum 2 år
Du har en analytisk tilgang til dit arbejde
Du arbejder struktureret og selvstændigt
Du kommunikerer klart og tydeligt i skrift og tale
Du holder dig opdateret og er interesseret i online markedsføring
Du har flair for at forstå målgrupper og kundebehov samt at formidle et budskab
Du har et konverterings-mindset

Det er en forudsætning for os, at du følger med og er aktiv på de sociale medier og derudover har stor kendskab for, hvad der rør sig i den digitale verden. Derudover er det en vigtig faktor, at du besidder drive og er parat til at stå i spidsen for virksomhedens Adwords-team – dette kræver at du er en god sparringspartner for teamet og har stort fokus på at vækste Adwords området i trit med at få defineret de rette opgaver til resten af teamet. Vi har stort fokus på at skabe selvkørende og ambitiøse medarbejdere, og du vil komme til at arbejde på et hold med høj selvstændighed og stort engagement.
Vi tilbyder Kan du nikke ja til ovenstående punkter, så har du mulighed for at blive en del af Cykelpartner, hvor der i denne stilling er stor fokus på markedsføring, søgeordsanalyser, målgruppeanalyser, landingssider og dataanalyse. Du vil komme til at arbejde sammen med engagerede, erfarne og professionelle kollegaer, som alle er med til at give dig en god grobund for at udvikle dig i digital markedsføring. Stillingen er på 37 timer, som foregår på kontoret i Jebjerg. Løn forhandles efter kvalifikationer.
Kontakt Send din ansøgning, dit CV og eventuelle bilag på job@cykelpartner.dk. Har du yderligere spørgsmål, så er du velkommen til at kontakte Søren Sieg Jensen på tlf. 43584738 eller på ssj@cykelpartner.dk. Vi holder løbende samtaler og ansætter, når vi har fundet den rette kandidat.
Du kan læse mere om os på www.cykelpartner.dk]