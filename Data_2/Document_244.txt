[Vil du bidrage til at udvikle Flextrafik i Østdanmark i en stilling som Kommunekonsulent så har Movia dit nye job. 

 Flextrafik har siden 2007 haft stor vækst, og vi forventer at koordinere fleksible kørselsordninger for flere kommuner på Sjælland og øerne i de kommende år. 

 Vi søger derfor en ny konsulent der ønsker at samarbejde med kommunerne om planlægning og implementering af kørselsordninger for kommunernes borgere til såvel specialtilbud som andre dagtilbud for kommunernes borgere. Konsulentarbejdet i Flextrafik vil være kendetegnet ved en stor berøringsflade med kommunale forvaltninger, institutioner og ikke mindst til vognmændene som udfører kørselsopgaverne. 
 Rådgivning, analyser og kontraktstyring vil være en stor del af jobbet, herunder telefonkontakt, personlige møder, informationsmøder hvor din faglighed skal bruges såvel mundtligt som skriftligt i forhold til Flextrafiks opgaveløsning. 

 I takt med at kørselsopgaverne i Flextrafik integreres, vil der være en del administrative opgaver for at sikre grundlag for gennemsigtighed og dokumentation for Flextrafiks leverancer. 
 Du vil komme til at arbejde tæt sammen med de øvrige 3 kommunekonsulenter og få 44 kolleger med godt humør og højt til loftet. En afdeling som kendetegnes ved et højt tempo og stort ejerskab og personligt drive hos medarbejderne. 

 Som Kommunekonsulent vil dine primære arbejdsopgaver være: 
 • At medvirke til at produkterne FlexKommune og FlexRute får en fælles profil 
 • Medvirke til udarbejdelse af udbud, i form af indhentning og analyse af data fra kommunerne 
 • Daglig sagsbehandling af kørselsopgaver og rådgivning til kommunerne 
 • Opfølgning på økonomiudvikling i kommunernes kørsel og rapportering til kommunerne 
 • Implementering af kørselsopgaver – fra udbud, kontrakt til drift 
 • Medvirke til succesfuld implementering af tværgående processer 
 • Dokumentere, analysere og kommunikere resultater og løsninger 

 Vi forestiller os, at du: 
 • Er en person, som kan lide at strukturere data og kvalitetssikre 
 • Har teknisk forståelse, herunder et rimeligt kendskab til Excel og måske erfaring med databasearbejde 
 • Er god til at indgå i samarbejdsrelationer og er glad for at arbejde ude i marken og formidle vores budskab 
 • Kan arbejde selvstændigt 
 • Kan lide at skabe orden i et til tider kaotisk miljø og komme med nye ideer til, hvordan vi udvikler produktet og området 
 • Kan arbejde selvstændigt og være nysgerrig på ny viden 
 • Kan bevare overblikket og det gode humør også når der er mange bolde i luften 

 Vi tilbyder 
 Movia er en spændende arbejdsplads med knap 340 medarbejdere, som hylder høj faglighed, innovative og fremtidssikre løsninger, og kollegialt fællesskab på tværs af fagligheder og afdelinger. Der er en uformel omgangstone, og der samarbejdes på tværs af organisationen om at udvikle og forbedre den kollektive trafik til gavn for kommunerne, regionerne og borgerne. 

 Du bliver en del af en spændende arbejdsplads med en uformel omgangstone og fagligt kompetente medarbejdere med vidt forskellige baggrunde. Fælles for alle er, at vi samarbejder med det fælles mål at udvikle og forbedre den kollektive trafik. 

 Vi har øje for vores medarbejderes trivsel og tilbyder en god kantine, frugtordning, træningsrum, samt praktisk beliggenhed som nabo til Valby St. Vi lægger vægt på kompetenceudvikling og har flextid, så det er muligt at få arbejdsliv og familieliv til at hænge godt sammen. I Movia vil vi gerne sikre en sund arbejdsplads nu og i fremtiden, hvorfor vi er en røgfri arbejdsplads. 

 Trafikselskabet Movia tilbyder individuel løn efter kvalifikationer i henhold til overenskomst mellem relevant faglig organisation og KL. 

 Stillingen er på fuld tid med tiltrædelse 1. juni 2018. 

 Ansøgningsfrist: 
 Onsdag d. 28. marts 2018. Ansættelsessamtalerne vil blive gennemført i uge 14-15. 

 Vil du vide mere om stillingen, så kontakt teamleder for området: Tina Søndergaard, tlf. 36131980 

 Ansøgning: 
 Ansøgningsfrist: 28. marts 2018]