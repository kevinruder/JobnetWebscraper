[Er du klar til 2,5 måneders spændende udfordringer indenfor controlling med fokus på ejendomsselskaber hos et at landets største pensionsselskaber - så se straks her.
Du får her en unik mulighed for at blive udfordret med spændende opgaver i et velfungerende team.
Jobbet
Som Financial Controller får du en varieret arbejdsdag med et stort ansvar og en bred samarbejdsflade. Du vil i samarbejde med andre kollegaer komme til at varetage alle arbejdsopgaver angående koncernens ejendomsselskaber m.v. herunder:

Rapportering af de månedlige værdiansættelser af koncernens investeringsejendomme
Controlling af ejendomsadministratorernes rapportering og kontakt til disse
Deltage på vegne af Koncernøkonomi ved anskaffelser og frasalg af selskaber samt korrekt registrering i virksomheden
Udarbejde øvrige opgørelser og ad hoc opgaver

Din profil
Vi ser gerne, at du har en teoretisk baggrund som cand. merc., HD i regnskab eller tilsvarende samt nogle års erfaring med financial controlling og rapportering.
Det er nødvenligt for at kunne løfte rollen, at du har erfaring med ejendomsselskaber, at du forstår principper og metoder for værdiansættelse af ejendomme og gerne skatteberegninger.
Du er trænet bruger af IT herunder Excel og SAP samtidigt med, at du har et sikkert overblik over tal og data.
I forhold til dine personlige kompetencer lægger vi vægt på, at du drives af at påtage dig nye udfordringer og kan lide at udvikle dig fagligt. Du har en høj arbejdsmoral, leverer høj kvalitet og tager ansvar for procedurer og deadlines.
Dine tidligere kolleger eller chef vil kunne bekræfte, at du er en værdsat samarbejdspartner. Du får energi af at skabe nye og vedligeholde relationer og opbygge et netværk.
Dine nye kollegaer har alle en bred økonomisk baggrund. Der er et trygt og godt arbejdsmiljø, hvor der arbejdes tæt sammen i teamet og med en bred kontaktflade til andre afdelinger i organisationen.
Arbejdstid og løn
Arbejdstiden er fleksibelt placeret mandag til fredag indenfor almindelig kontortid og afstemmes konkret med din leder ved opstart. God løn efter aftale.
Proces
Moment varetager hele processen, og har du spørgsmål til stillingen, så skriv gerne til finance@moment.dk.
Da vi ønsker at få den rette person ansat hurtigst muligt, vil vi løbende tage kontakt til relevante kandidater. Som ansøger kan du derfor forvente en hurtig proces, hvor samtaler og opstart vil ske indenfor kort tid.
Der er tale om en interimansættelse, hvor Moment vil sikre dine kontraktuelle forhold i hele perioden]