[Vi søger en dygtig og engageret leder til en stilling som kontorchef for Digital Forvaltning & Intern Service i Regionssekretariatet. En spændende og udfordrende stilling, hvor du er med til at sikre, at Region Midtjylland kan indfri de ambitiøse mål, vi har sat os på digitaliserings-området, herunder blandt andet i forhold til informationssikkerhed. Du får også en afgørende rolle i den fortsatte udvikling af regionshusene som den attraktive og effektive fysiske og servicemæssige ramme for administrationens arbejde. Du bliver en del af RegionssekretariatetRegionssekretariatet er en centralt placeret afdeling med ca. 120 medarbejdere, fordelt på kontorerne: Digital Forvaltning og Intern Service, Råds- og Direktionssekretariatet, Patientkontoret og Juridisk Kontor. Regionssekretariatet sekretariatsbetjener regionsrådet og direktionen og har ansvaret for den interne drift af regionshusene. Afdelingen fungerer som et strategisk og koordinerende bindeled på tværs af organisationen og har stor berøring og samarbejde med regionsrådet og hele koncernen, særligt direktionen og den øvrige administration i regionshusene og administrationerne på hospitalerne. Regionssekretariatet ledes af en vicedirektør med reference til direktionen samt tre kontorchefer. Du vil blive en af de tre kontorchefer, der refererer til vicedirektøren. Du får ansvaret for Digital Forvaltning & Intern ServiceDu får ansvaret for 54 dygtige og engagerede medarbejdere fordelt med 11 medarbejdere i Digital Forvaltning og 43 medarbejdere i Intern Service herunder to kantineledere . Digital Forvaltning arbejder for at fremme digitaliseringen i Region Midtjylland og varetager regionens centrale journal- og arkivfunktion. Digital Forvaltning er systemejer for regionens administrative it-systemer og UC-området. Du får en central rolle i den fortsatte udvikling af regionens informationssikkerhed og bliver ansvarlig for at sikre, at der arbejdes med databeskyttelse i hele regionen inden for en fælles ramme.Intern Service er ansvarlig for, at de fysiske rammer og servicefunktionerne i regionshusene fungerer optimalt. Intern Service sørger for driften af regionshusene og har ansvaret for den daglige rengøring, pedelopgaver, kantinefunktion, bemanding af receptionerne, postfordeling m.v. Intern Service varetager endvidere administrationen af den fælles feriefond for Region Midtjylland. Dit nye jobDu bliver en del af Regionssekretariatets ledergruppe, hvor du bidrager aktivt til ledergruppens opgaver og udviklingen af afdelingen. Du får et job med spændende opgaver og udfordringer i et godt arbejdsmiljø, hvor både humør og tempo er højt, og hvor du har gode muligheder for faglig og personlig udvikling. Dine opgaver vil spænde vidt fra udarbejdelse af og opfølgning på strategi og udviklingsmål for kontoret over tæt faglig sparring med dine medarbejdere og varetagelse af det personalemæssige ansvar.  Det forventes, at du selvstændigt varetager sagsbehandlings-opgaver og en række opgaver på arbejdsmiljøområdet i regionshusene. Du kommer til at sekretariatsbetjene og evt. stå i spidsen for tværgående styregrupper i regionen. Regionssekretariatet har et tæt og konstruktivt samarbejde med regionens It-afdeling og eksterne it-leverandører, og derfor er det vigtigt, at du har en professionel tilgang til samarbejde og leverandørstyring.Hvem er du?Du er en ambitiøs leder, som kan lide at skabe resultater gennem andre. Du sætter tydelig retning og strategiske mål og evner at operationalisere disse, mens du sikrer, at alle er med ombord. Du er derfor en stærk kommunikator, som kan trænge igennem med dine budskaber overalt, hvor du færdes. Endvidere bruger du din involverende, anerkendende og værdibaserede lederstil til at skabe et sundt og positivt miljø omkring dig. Du skal have lyst og evne til at lede, motivere og inspirere andre. Du vil være en synlig kontorchef, der i dialog og samarbejde kan arbejde resultat- og løsningsorienteret i samspil med samarbejdsparter både eksternt og internt på alle niveauer og fra forskellige faggrupper.Du er i dag formentlig allerede en succesfuld leder og har stor organisatorisk forståelse og har lyst til at arbejde i en politisk ledet organisation. Du er parat til at yde en ekstra indsats i en travl og udfordrende hverdag. Vi forventer, at du har en relevant akademisk uddannelse og et godt kendskab til det regionale område. Du besidder en stor faglighed i forhold til løsning af opgaverne omkring offentlig digital forvaltning og har kendskab til og interesse for informationssikkerhed, databeskyttelse og flair for it. Endvidere vil kendskab til facility management være et plus.   Du kan læse mere om Regionssekretariatet og Region Midtjylland påhttp://www.rm.dk/om-os/organisation/regionssekretariatet/. Arbejdsstedet er Regionshuset Viborg, Skottenborg 26, 8800 Viborg. Løn ifølge overenskomst. Forventet tiltrædelse 1. juni 2018. Yderligere oplysningerYderligere oplysninger om stillingen kan fås ved henvendelse til vicedirektør Carsten Lind på tlf.: 4081 3412 eller e-mail: carsten.lind@stab.rm.dk Ansøgningsfrist den 10. april 2018.Ansættelsessamtaler planlægges afholdt den 19. april 2018.Da Region Midtjylland løbende gennemfører besparelser og omorganiseringer, vil omplaceringsramte medarbejdere, der søger stillingen, have fortrinsret til samtale  
Denne jobannonce blev oprindeligt opslået på https://www.ofir.dk/
(Den originale annonce kan ses på: https://www.ofir.dk/showojob.aspx?ofirid=5c140db9)]