[Vil du være med til at sætte dit præg på hovedstaden ved at sikre høj kvalitet og udvikling i drift og vedligehold af byens vejinfrastruktur? Så har du chancen for at komme med på holdet nu!   Som medarbejder med ansvar for drift og vedligehold af vejinfrastruktur i hovedstaden bliver du en vigtig bidragsyder til byens udvikling. Hver dag får du mulighed for at bringe din faglighed og dit helhedssyn i spil i samarbejde med dygtige og engagerede kollegaer i et levende, uformelt og ambitiøst miljø.    To udviklingsorienterede planlæggere  Vi søger to engagerede og strukturerede medarbejdere med stærke samarbejdsevner og relevant faglig baggrund, som eksempelvis ingeniør, bygningskonstruktør eller anden teknisk uddannelse, der kan indgå i videreudviklingen af arbejdet med at gennemføre og optimere drifts- og vedligeholdelsesarbejdet af Københavns vejinfrastruktur. Vigtigst er dog din erfaring indenfor belægningsområdet.    Fokus på succesfuld gennemførelse og flair for optimering  I disse år investerer Københavns Kommune massivt i drift og genopretning af byens vejinfrastruktur. At vedligeholde og renovere vejinfrastrukturen i en travl og dynamisk by stiller store krav til forvaltningen. Både i forhold til den operationelle planlægning, prioritering og koordinering i vejrenoveringsarbejder såvel som i den vejtekniske rådgivning.    Jobfunktionerne i de to stillinger består af mange forskelligartede opgaver, som vi gennemfører hen over året.    Stilling 1: Teamkoordinering og operationel planlægning  Dine primære opgaver er at:    Koordinere opgavevaretagelsen i vejteamet   Planlægge det periodiske vedligehold og udvælge strækninger til renovering og genopretning   Planlægge genopretningsstrækninger på kort og langt sigt   Håndtere planlægningsrelaterede henvendelser (f.eks. hvornår kommer der støjsvag belægning på Adelgade?)    Stilling 2: Administration og formidling af data samt vejteknisk rådgivning  Dine hovedopgaver er at:    Indsamle data (grunddata, trafik, geometri, belægninger, afvanding, sidearealer) inkl. data fra andre serviceområder i Teknik- og Miljøforvaltningen   Håndtere datarelaterede henvendelser, herunder support til andre fagområder i forbindelse med levering/analyse af data   Levere teknisk rådgivning vedr. vedligeholdelsesstrategier (reparationer, periodisk vedligehold, genopretning)   Sikre helhedstænkning ved at levere vejteknisk support til vores Center for Vejvedligehold og til genopretningsteamet i Center for Udførelse af Anlæg   Deltage i besigtigelser af byens vejinfrastruktur (med ekstern support)    Kvalitetssikre projekter i forhold til de vejtekniske elementer     Teknisk sans og stærke samarbejdsevner  Vi forventer i begge stillinger, at du:    Arbejder selvstændigt, struktureret og evner at se fremad og agere rettidigt   Har sans for tekniske problemstillinger og løsning af disse    Behersker Microsoft Office-pakken og har gode kommunikative evner både på skrift og i tale   Har situationsfornemmelse og er god til at samarbejde på tværs i en stor organisation   Har politisk forståelse og gerne erfaring fra en politisk styret organisation   Kan bevare overblikket og det gode humør – også når det hele går stærkt    Sammen finder vi de gode løsninger for byen!  Vi arbejder i en teamstruktur, hvor alle udfylder en vigtig rolle i teamet. Alle har egne ansvarsområder, men indgår også i løsningen af andre vigtige og akutte opgaver. Vi er engagerede i vores arbejde og stolte af at bidrage til den fortsatte positive udvikling af København.     Organisation  Du bliver ansat i Byens Fysik, hvor ca. 300 personer arbejder med alt fra planlægning og prioritering af vedligeholdelse af byens fysiske elementer til færdigudvikling og gennemførelse af anlægsprojekter. Vi huser også en række særlige indsatsområder med egne projektorganisationer, herunder genopretningsprogrammet for vejområdet, cykelprogrammet og områdefornyelser rundt omkring i byen.     Vi tilbyder dig En arbejdsplads med et tæt og fagligt inspirerende samarbejde med erfarne og kompetente kolleger. Jobbet indeholder gode muligheder for personlig og faglig udvikling i en dynamisk offentlig forvaltning. Stemningen er præget af en uformel og løsningsorienteret omgangstone, hvor der også er rum til smil og latter i en travl hverdag.     Vi holder til centralt på Islands Brygge.     Løn- og ansættelsesvilkår Løn- og ansættelsesvilkår fastsættes i henhold til gældende overenskomst afhængig af dine kvalifikationer og efter forhandling med forhandlingsberettigede organisation. Stillingerne ønskes besat pr. 1. juni 2018.  Du kan læse mere om Københavns Kommune og Teknik- og Miljøforvaltningen på www.kk.dk og www.tmf.kk.dk.  Spørgsmål?  Har du spørgsmål til stillingerne, er du meget velkommen til at kontakte enhedschef Janus Christoffersen på tlf. 2036 3827.   Vedhæft din ansøgning og CV i pdf-format. Øvrige relevante dokumenter som eksamensbeviser og lignende har du lejlighed til at medbringe ved en eventuel samtale.   Søg stillingen via nedenstående link senest mandag den 2. april 2018.  Vi forventer at gennemføre ansættelsessamtaler med udvalgte kandidater i uge 14.    Om Teknik- og Miljøforvaltningen  Forvaltningen varetager myndighedsopgaver og servicerer borgere og erhvervsliv, blandt andet inden for miljøområdet, lokalplanlægning, byfornyelse, byggesagsbehandling og trafikområdet. Desuden er det Teknik- og Miljøforvaltningen, der står for renholdelsen, vedligeholdelse og udvikling af byens veje og parker, foretager parkeringskontrol og driver de københavnske kirkegårde.  Vi beskæftiger ca. 2.200 medarbejdere og administrerer et bruttobudget på knap 4 mia. kr.   ]