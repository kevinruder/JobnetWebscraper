[Vil du være med til at skabe digital udvikling, der understøtter en effektiv forretning? Har du erfaring som digital programleder? Og er du vant til at finde holdbare og brugervenlige datadrevne løsninger på tværs af fagområder?
Digital udvikling på mange niveauer
Du vil blive en del af et nyt Digitaliseringsteam, som får ansvaret for den tværgående digitale udvikling fra strategi til praktisk udmøntning af konkrete digitaliserings- og effektiviseringsprojekter. Metroselskabet og Hovedstadens Letbane har valgt at styrke digitaliseringen i selskaberne. Vi opretter derfor et nyt team, der skal arbejde med nye og allerede igangsatte digitaliseringsinitiativer på data-, system- og processiden.
Stå i spidsen for den digitale udvikling og skab sammenhæng i data og processer
Som team- og programleder for vores nye team for Digitalisering får du ansvaret for at opbygge teamet og udvikle brugervenlige og effektive digitale løsninger. Digitaliseringsteamet skal fungere som tværgående projektledelse for udvikling af datadrevne løsninger, som understøtter hele selskabets digitaliseringsbehov. Teamet får mulighed for at effektivisere og styrke digitaliseringen på tværs af selskabet generelt og på vores megaprojekter, hvor vi bygger metro og letbane i Storkøbenhavn. Konkret kommer teamet blandt andet til at beskæftige sig med Asset Management, Bygnings Informations Modellering (BIM), yderligere forbedring af passagerflow på stationer og i tog, databaseopbygning og automatisering. Dine opgaver vil blandt andet bestå i:

Etablering og opbygning af Digitaliseringsteamet, der i første omgang kommer til at bestå af dig og 2-3 projektledere.
Udarbejdelse af selskabernes digitale strategi og hurtig fastsættelse af mål og initiativer i overensstemmelse med selskabets digitaliseringsbehov.
Etablering af tæt samarbejde både internt med it-afdelingen og resten af selskabet og eksternt med samarbejdspartnere såsom leverandører og entreprenører. At sikre solid projektledelse af digitaliseringsprojekter og forene selskabets behov med brugervenlige og implementérbare løsninger.
At skabe grundlaget for en robust styring af digitaliseringsprojekterne, herunder etablering af en effektiv governancestruktur og løbende ledelsesrapportering.
At være på forkant med den digitale udvikling og formidle digitale tendenser internt.Som team- og programleder for Digitaliseringsteamet skal du kunne gå forrest i at drive digitaliseringsprojekter. Vi ønsker, at du

Erfaring med digitalisering og forandringsprocesser

har en relevant videregående uddannelse og minimum 3-5 års digital projektledelseserfaring. Vi ser gerne, at du har erfaring som programleder med ansvar for en portefølje af digitaliseringsprojekter.
har bevist, at du kan skabe fremdrift i komplekse projekter og evner at sætte målene og organiseringen rigtigt fra start og sikrer en vellykket implementering.
har gode samarbejdsevner og sociale kompetencer, der gør dig i stand til at afstemme forventninger og skabe konsensus blandt mange forskellige interessenter, både internt i organisationen og eksternt i forhold til samarbejdspartnere.


har innovativ tankegang og interesserer dig for digitale tendenser og begreber som BIG data, IoT, prototyping, agil systemudvikling, cloudløsninger, machine learning og analytics. Har relevant projektledelses-certificering (IPMA, Prince2, PMI eller lignende).


er en stærk kommunikator både mundtligt og skriftligt, og er i stand til at formidle komplekse emner og it tekniske begreber på en let forståelig måde på dansk og engelsk.

Vi tilbyder
Metroselskabet og Hovedstadens Letbane tilbyder et udviklende job i et fagligt stærkt og levende miljø. Der er fart på i hverdagen, og sammen er vi med til at forandre og forbedre hovedstadens kollektive trafik. Vi tilbyder attraktive og fleksible ansættelsesvilkår og gode kolleger. 
Da Digitaliseringsteamet er nyt, får du stor mulighed for at sætte dit præg på jobbet i samarbejde med enhedschefen. Teamet forankres i enheden for Digitalization & Business Support, som består af ca. 35 dygtige medarbejdere, der også beskæftiger sig med Planlægning, Document Management, QA og Compliance.
For yderligere information om jobbet kontakt Chef for Digitalization & Business Support, Maj Trige Andersen, på 3311 1700.
Ansøgningsfrist 15. april 2018. Vi forventer at holde jobsamtaler i uge 16 og 17.
 ]