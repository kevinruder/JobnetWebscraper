[Vi søger en El-ingeniør / Maskinmester med el-teknisk baggrund til vores tekniske afdeling.
 
Opgaver Med reference til afdelingslederen, får du ansvaret for projekter med udvikling, design og beregning af generatoranlægsløsninger til vore kunder.
 
Du bliver en vigtig medarbejder i firmaets tekniske afdeling, hvor dine kompetencer og dit virke vil blive en vigtig brik i forhold til firmaets fremtidige kompetenceprofil.
Vores projekter spænder fra mindre mobile nødstrømsanlæg over stationære elværker til store komplekse nødstrømssystemer til bla. datacentre og supersygehuse.
 
Projekter indeholder en bred vifte af opgaver; typisk med design, konstruktion, beregning, tilbudsindhentning, indkøb, produktion, økonomistyring samt opstart og aflevering af det færdige projekt til kunden.
Du får medansvar for at PM ENERGI A/S til stadighed fremstår som en rationel, positiv og professionel samarbejdspartner overfor vores kunder.
 
Teamet
Du kommer til at indgå i et positivt, humoristisk og meget kompetent team på 13 kollegaer i teknisk afdeling. Alle er de klar til at hjælpe dig med deres viden og erfaring i dit opstartsforløb. Ligeledes kommer du til at arbejde tæt sammen med vores dygtige produktion og salgsafdeling.
Alle anlæg opstilles, indkøres og testes i samarbejde med vores eget team af erfarne og fagligt dygtige montører. I samarbejde med dig, forestår montørerne efterfølgende idriftsætning af anlæggene som derefter typisk overdrages til vores egen serviceafdeling for mangeårig sikker drift.
 
Kvalifikationer Du er teknisk velfunderet el-ingeniør eller maskinmester med el-teknisk baggrund. Du har interesse for projektledelse og har et godt kendskab til dieselmotorer, generatorer og elektriske styringer.
 
Der vil blive lagt vægt på følgende kvalifikationer:

Fagligt stærk.
Videbegærlig og en fundamental lyst til at tilegne dig relevante fagtekniske kompetencer.
Ansvarlig, selvkørende og initiativrig.
Struktureret ift. planlægning + eksekvering.
Tillidsskabende overfor kollegaer og kunder
Positiv indstilling og gode samarbejdsevner.

 
Arbejdsforhold Som medarbejder hos PM ENERGI A/S vil du føle dig respekteret, værdsat og hørt af ledelse og kollegaer. Du vil blive vist tillid og tilbudt en selvstændig stilling i et godt og inspirerende arbejdsmiljø med personlige og faglige udfordringer.
 
Arbejdssted er PM ENERGI’s hovedkontor, Søndergade 4, 9700 Brønderslev.
 
Kontaktperson og ansøgning
Du kan få mere at vide om stillingen ved at henvende dig til afdelingsleder, Uffe Løjstrup Kristensen på telefon 31 63 33 43 eller pr. E-mail: ulk@pmenergi.dk
 
Skriftlig ansøgning sendes pr. mail til:
Birgitte Mortensen
bgl@pmenergi.dk
Mrk. El-ingeniør
 
Ansøgningsfrist: 01.04.2018
 
PM ENERGI A/S forhandler, producerer og markedsfører generatoranlæg og dieselmotorer samt service af disse. Besøg vores hjemmeside på www.pmenergi.dk]