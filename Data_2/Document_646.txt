[Er du fremtidens sporingeniør? Som vores nye studentermedhjælper bliver du en del af Teknik, som har ansvaret for vedligehold af jernbanen. Mere præcist bliver du en del af en sektion med specialister inden for sporteknologi, der har til opgave at udvikle og styre sporområdet gennem bl.a. planlægning, udviklingsprojekter og analyser. Som studentermedhjælper er arbejdstiden ca. 10-15 timer ugentligt, afhængig af hvad der passer med dit studie, og med mulighed for fleksibilitet i forbindelse med dine eksamensperioder og for at arbejde ekstra i f.eks. sommerferien. Du kommer til at arbejde på vores kontor i København. Vi flytter til Ringsted i 2020. Mulighed for selv at sætte rammen for dine opgaver Dine opgaver vil afhænge af dine egne ønsker og dine faglige kundskaber, men de vil kunne indeholde alt fra hjælp til dokumentation og registreringer til tekniske analyser relateret til jernbanespor – som hjælp til specialisterne eller som egne selvstændige opgaver. Konkrete opgaver kunne være analyse og optimering af vedligeholdelsesplanlægning/ -udførelse, styring og kontrol af dokumentation, kvalitetssikring af stamdata, assisterende projektledelse eller opgaver med relation til materialeteknologi (primært stål). Alt sammen vil du løse i samarbejde med og under kyndig ledelse af vores dygtige specialister. Struktur og detaljer Du er i gang med at uddanne dig til ingeniør - sikkert indenfor jernbane-, bygning- eller maskinretningen. Du leder efter et studiejob, hvor du kan udvikle dig fagligt, og hvor du kan bruge virksomheden som case for dine projekter og opgaver på studiet. Du er fagligt stærk, og du har planer om at specialisere dig inden for jernbaneteknologi eller lignende. Måske har du allerede stiftet bekendtskab med jernbanen på dit studie eller i anden sammenhæng. Ligeledes kommunikerer du sikkert på engelsk i både skrift og tale, da du skal kommunikere med udenlandske leverandører og samarbejdspartnere. Du motiveres af at have selvstændigt ansvar, og du vil opleve, at dit ansvar vil stige i takt med din erfaring. Struktur og detaljer falder dig helt naturligt, og du sætter dig ind i nye fagområder med engagement og gå-på-mod og tør stille spørgsmål til både det faglige og til processerne. Du kan arbejde med administrative og til tider rutineprægede opgaver for kort efter at arbejde dig ned i de små detaljer i en teknisk kompliceret opgaveløsning. Uanset opgaven arbejder du ansvarligt og med respekt for både detaljer og tidsplaner. Du kan lide at lære nye ting og at arbejde tæt sammen med Danmarks dygtigste specialister inden for deres områder. Løn Ansættelsen vil være omfattet af Fællesoverenskomsten mellem Finansministeriet og Offentligt Ansattes Organisationer, Det statslige område og Organisationsaftalen mellem Finansministeriet og HK/Stat, Danmark samt protokollatet for kontorfunktionærer ansat ved Banedanmark. Stillingen følger lønnen for HK-studerende, som er 121,21 kr. i timen. Ansøgning og kontakt Vil du vide mere om stillingen, så kan du kontakte projektleder Peter Juel Jensen. Send os dit CV og ansøgning samt dokumentation på, at du er indskrevet på en videregående uddannelse. Denne dokumentation er et krav for at kunne blive ansat i stillingen. Ansøgningerne vurderes løbende. For at søge stillingen klikker du på linket ”Søg stillingen” nedenfor og følger instruktionerne. ]