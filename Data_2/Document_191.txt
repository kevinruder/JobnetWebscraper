[Trives du med ansvar og selvstændig opgavevaretagelse? Vil du være en del af et stærkt fagligt miljø? Har du lyst til at bidrage til den juridiske rådgivning i Region Syddanmark, særligt med din viden inden for sundhedsloven, persondataloven og den kommende EU-persondataforordning? Så er du måske vores nye jurist.     Region Syddanmark søger en jurist, der kan være med til at understøtte regionens arbejde med informationssikkerhed. Arbejdet med informationssikkerhed i Region Syddanmark hviler på et solidt fundament, men kravene til at sikre regionens data stiger i takt med, at flere og flere understøttes digitalt. Informationssikkerhed er derfor et væsentlig element i hverdagen for de ansatte i regionen.    Dine opgaver  Din rolle bliver at indgå i afdelingens team, der arbejder med informationssikkerhed ud fra den juridiske vinkel. Du vil i et vist omfang selv kunne være med til at forme stillingen ud fra dine faglige kompetencer og interesser.   Eksempler på arbejdsopgaver:    Rådgivning i forhold til persondataretlige     opgaver   Anmeldelser til Datatilsynet   Udformning af databehandleraftaler med eksterne     leverandører og samarbejdspartnere   Indsigtsanmodninger   Udarbejdelse og vedligeholdelse af     sikkerhedsregler og retningslinjer for informationssikkerhed  Awareness-initiativer og kampagner i forhold til     informationssikkerhed  Kontrol og tilsyn med regionens og     databehandleres systemer  Opgaver relateret til indførelse af EU’s persondataforordning    Din profil  Du kan have erfaring fra en tilsvarende stilling eller være nyuddannet – det væsentligste er, at du har en stor interesse for og lyst til at arbejde med informationssikkerhedsområdet og har en særlig interesse for sundhedsloven og persondatalovgivningen herunder EU-databeskyttelsesforordningen.     Vi forestiller os desuden, at du har følgende profil:    En juridisk baggrund som f.eks. cand.jur., cand.merc.jur.     eller tilsvarende  Kendskab til relevant lovgivning herunder sundhedsloven,     persondataforordningen, persondataloven, sikkerhedsbekendtgørelsen,     offentlighedsloven, forvaltningsloven   Interesse for informationssikkerhed     og databeskyttelse     Som person motiveres du af at arbejde i krydsfeltet mellem persondataret, IT, informationssikkerhed og forretning. Du arbejder analytisk og har en struktureret tilgang til løsning af opgaver. Du er resultat- og løsningsorienteret og du slipper ikke opgaven, før du er i mål. Du har faglig gennemslagskraft, er god til at skabe relationer, samarbejde og rådgive på forskellige niveauer og på tværs af organisationen. Du har desuden gode kommunikationsevner og er i stand til at videreformidle et svært budskab på en letforståelig måde til forskellige faggrupper og interessenter. Du skal derudover have en evne til at løse opgaver med en udpræget grad af selvledelse.     Om os  Du bliver en del af Afdelingen for informationssikkerhed, der består af 10 højtkvalificerede medarbejdere. Vores omgangstone er uformel og humoristisk, og vi lægger vægt på, at det skal være sjovt at gå på arbejde samtidigt med, at vi har et højt fagligt niveau.    Vi arbejder på tværs af sygehuse og enheder i hele regionen. De overordnede opgaver er at udarbejde og vedligeholde retningslinjer m.v. relateret til informationssikkerhed samt rådgive om den underliggende lovgivning og andre sikkerhedsaspekter. Derudover kontrollerer og vurderer afdelingen, at det aktuelle sikkerhedsniveau lever op til fastlagte standarder.   Er Region Syddanmark en arbejdsplads for dig?  Region Syddanmark er med sine mere end 25.000 ansatte en af Danmarks største arbejdspladser. Forretningsområderne dækker sundhed, psykiatri- og socialområdet samt regional udvikling.   Regional IT er den centrale IT-drift organisation i Region Syddanmark, tæller i alt ca. 200 medarbejdere. Dertil kommer yderligere trehundrede IT-medarbejdere, der er ansat på sygehusene.    Vi tilbyder et spændende og udfordrende job inden for en sektor, hvor den nyeste teknologi tages i brug for at forbedre hverdagen for regionens medarbejdere til gavn for borgerne. Du tilbydes desuden et bredt arbejdsfelt inden for de nævnte områder og et job med en bred intern kontaktflade, hvor du blandt andet vil skulle samarbejde med kollegaer fra operationel sikkerhed og regionens sygehuse.    Vi bestræber os altid på at være en organisation, hvor der er rum til det hele menneske. Vi har i det daglige fokus på, at vi skal få både arbejds- og privatliv til at fungere. Vi lægger også vægt på faglig og personlig udvikling, og at vores medarbejdere har de kompetencer, som er nødvendige for at kunne løse deres opgaver.   Din ansøgning  Vi ser frem til at modtage din ansøgning. Ansøgningsfristen er den 3. april 2018. 1 samtale afholdes den 6. april 2018.    Yderligere information  Har du spørgsmål til stillingen kan du rette henvendelse til Jurist Troels Hjortebjerg Pedersen på telefon 4022 0253 eller Afdelingschef Brian Nyborg Halager på telefon 2333 8931  ]