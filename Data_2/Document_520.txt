[
Daglig leder til Pilegårdsskolens SFO ”Pilen”, Munkebjergvej 2.Vi søger en Daglig Pædagogisk leder med tiltrædelse d.1. maj, eller snarest derefter (årsnorm: 1924 timer).
SFO Pilegårdsskolen er fordelt på fem matrikler med 4 Daglige ledere og en Områdeleder. De 5 matrikler er tilknyttet Pilegårdsskolen, som p.t. har ca. 1100 elever. Stillingen besættes til SFO ”Pilen”, der ligger i sammenhæng med skolen og er normeret til 123 børn.Arbejdstiden ligger generelt i institutionens åbningstid 6.30 - 17.00 og vil indeholde arbejdsopgaver, som omhandler både skole og SFO.
I arbejdet på skolen er der tilknyttet en primær pædagog på hver klasse, som varetager understøttende undervisning både som ene-undervisning og 2 voksenlektioner. Vi arbejder for at fastholde og udvikle en inkluderende skole og SFO med relations-kompetente voksne og fastholde læring og trivsel i en hverdag præget af gensidig respekt. Vi har opbygget et stærkt fællesskab SFO matriklerne imellem, både på ledelsesniveau og medarbejderniveau samt i det store fællesskab med skole og SFO. Vi har fokus på børnenes læring og trivsel ved understøttende undervisning, teamsamarbejdet, arbejdet med data og kvalitet på SFO.
I samarbejdet med personalet er det SFO lederens ansvar:

at udvikle børnenes kompetencer med Tårnby kommunes SFO vision.
at målrette og tydeliggøre SFO aktiviteter.
at skabe et spændende fritidstilbud.
at koordinerer personaleressourcer til skolearbejdet i samarbejde med områdelederen.
Vi forventer, at du: 

har en relevant pædagogisk uddannelse.
har ledelseserfaring.
har diplom i ledelse eller er villig til at tage uddannelsen i samspil med arbejdet.
har lyst til, og mod på at arbejde med skolereformens mål.
er faglig ambitiøs, struktureret, målorienteret og evner at koordinere.
evner at kunne se muligheder frem for begrænsninger.
har evner og mod på at udvikle det pædagogiske arbejde både i skole og SFO.
er initiativrig, ansvarlig, loyal, fleksibel, samarbejdsvillig og dialogorienteret.
er nærværende og omsorgsfuld i tilgangen til børnene.
har en anerkendende og tillidsfuld tilgang i ledelse, men også kan tage styring og stille krav.
Vi kan tilbyde dig:

spændende og varierede arbejdsopgaver.
at være en del af et velfungerende og stærkt ledelsesteam.
et område i fuld udvikling.
en velfungerende medarbejdergruppe med stor erfaring, faglig ekspertise og tæt samarbejde.
at være medskaber på retning og udvikling for en fælles kultur.
Konkrete ansvarsområder:

ansvar for den daglige drift og økonomi
personaleansvar
ansvar for det pædagogiske arbejde
ansvar for samarbejdet med skole/SFO, forældre og områdets andre matrikler.Løn- og ansættelsesvilkår: 
Ansættelsen sker i henhold til gældende overenskomst med BUPL efter forhandling.
Kommunens ansættelsespolitik indebærer, at der ved ansættelse indhentes referencer fra tidligere og nuværende arbejdssteder. Har du været ansat i Tårnby Kommune, vil der altid blive taget reference herfra. Der skal desuden ved ansættelse forevises straffeattest og indhentes børneattest. Ansættelsen vil være betinget af, at disse er tilfredsstillende.
Værdigrundlag og perspektiv for Tårnby Kommunale Forvaltning samt hvilke personalegoder Tårnby Kommune tilbyder, kan ses her.Yderligere oplysninger: 
Vi forventer at afholde ansættelsessamtaler onsdag d. 4. april 2018 fra kl. 12:30.Ansøgning: 
Ansøgning med dokumentation for uddannelse, oplysning om eventuel tidligere beskæftigelse, eventuel arbejdstilladelse og bilag sendes via nedenstående link. Vær opmærksom på, at Tårnby Kommune benytter et elektronisk rekrutteringssystem. Du bedes derfor så vidt muligt søge stillingen via nedenstående link. Såfremt du søger stillingen pr. brev, skal dette indeholde de samme oplysninger, som kræves af det elektroniske rekrutteringssystem.]