[Vi søger en sygeplejerske, gerne med en relevant akademisk videreuddannelse på master- eller kandidatniveau, der sammen med anden konsulent i Enhed for Kvalitet, Patientforløb og Patientinddragelse kan løfte og understøtte patientinddragelse på hospitalet. Det er en fordel hvis du for nylig har arbejdet klinisk eller har haft en kvalitetsfunktion i en klinisk hospitalsafdeling, ligesom det er en fordel hvis du kan anvende forbedringsmodellen.   På Nordsjællands Hospital styrker vi fokus på patientinddragelse i de kommende år. Vi arbejder med Patientrapporterede data/PRO, Patientsansvarlig Læge/PAL og Min Sundhedsplatform – og skal gøre os nye og flere erfaringer med patientinddragelse som en markant driver i forandringen af hospitalets sundhedstilbud henimod ibrugtagningen af et nyt hospital. I Enhed for Kvalitet, Patientforløb og Patientinddragelse understøtter vi alle aspekter af kvalitetsudvikling på hospitalet i samarbejde med ledere og medarbejdere i klinikken. Kvalitetsudvikling på Nordsjællands Hospital er i høj grad datadrevet, praksisnær og drevet af vores brug af forbedringsmodellen i arbejdet med at skabe patienternes hospital.     Du kan forvente, at du vil komme til at arbejde tæt sammen med medarbejdere og ledere i klinikken om forbedringsprojekter med fokus på patienternes inddragelse. Der vil være særligt fokus på opgaven med at samle erfaringer og sprede de gode løsninger på tværs af afdelinger og samtænke de forskellige indsatser, så de bliver meningsfulde og kan implementeres koblet til udvikling af den faglige kvalitet i patientforløbene.   Opgaverne er bl.a.:  Understøtte de kliniske afdelingers     forbedringsarbejde med Patientrapporterede data/PRO, Patientansvarlig læge/PAL     og Min Sundhedsplatform Initiere og teste nye metoder til     patientinddragelse, fx fælles beslutningstagen, patientstøtter m.m.   Ad hoc-opgaver inden for enhedens øvrige arbejde med kvalitets- og patientsikkerhedsudvikling.   Profil  Du har vist, at du kan skabe resultater inden for patientinddragelse og/eller kvalitetsudvikling og agere i krydsfeltet mellem klinik og administration/direktion.   Endvidere læger vi vægt på at  Du har erfaring med at understøtte processer at du som person udstråler energi og har     samarbejdsevner at du er synlig, grundig og tilstedeværende kan udføre resultat- og udviklingsorienteret     opgaveløsning du er præcis og overbevisende i din skriftlige     og mundtlige kommunikation  Stillingen er i første omgang tidsbegrænset til 2 år.  Løn - og ansættelsesforhold i henhold til gældende overenskomst indgået mellem relevant faglig organisation.    Ansættelse pr. 1. juni 2018   Yderligere oplysninger om stillingen kan hos chef for kvalitet, patientforløb og patientinddragelse Karen Gliese Nielsen på mail: karen.gliese.nielsen@regionh.dk eller på telefon 4030 4932.  Ansøgningsfrist er onsdag d. 11. april 2018 kl. 12.00. ]