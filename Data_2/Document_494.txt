[Vil du være med til sikre finansiering af fremtidens offentlige sektor? Trives du med at dykke ned i detaljerne? Vil du bidrage med dine kompetencer inden for sagsbehandling og kontrol? Er du udadvendt og vant til at arbejde med interessenter? Kan du med høj faglighed, stort engagement og professionalisme løse opgaver inden for skatte- og momsområdet? Så er du måske vores nye medarbejder.I skatteområdet Erhverv, hvor Større erhvervsvirksomheder er en af fire afdelinger, løser vi fortrinsvist vores opgaver i projekter. Her arbejder vi målrettet for at mindske skattegabet, så virksomheder betaler den rigtige skat - hverken mere eller mindre. Dine ansvarsområder Som sagsbehandler bliver du en del af et team, der skal arbejde i et nyt analyseprojekt 'Kontrol af nye betalingsformer'. Projektets formål er, at Skatteforvaltningen skal kontrollere oplysninger om transaktioner med moderne betalingsformer fx MobilePay. Vi prioriterer kvalitet højt, hvorfor det er vigtigt, at tingene bliver gjort ordentligt første gang. Du kommer i det daglige til at arbejde selvstændigt med de enkelte sager. De samlede opgaver løser du i samarbejde med øvrige kollegaer fra enheden eller med andre kollegaer i organisationen. Du får derfor et arbejde, der varierer mellem stor selvstændighed og faglig sparring og samarbejde med kollegaer. Arbejdsformen bliver afvekslende med analyseopgaver både på kontoret og i dialog med virksomhederne og interessenterne, hvor du får stor indflydelse på opgaverne og din egen arbejdsdag. Dine primære opgaver vil være: 

Analyse af sager og områder 
Indhentning af data og analyse heraf 
Udvælgelse af kontrolemner efter risikovurdering og væsentlighed 
Revision og kontrol af udvalgte virksomheder og personer ved at rekvirere relevant materiale fra virksomheder og personer med efterfølgende dialog Din erfaring Vi forestiller os, at du er i gang med eller har afsluttet en relevant uddannelse eksempelvis på diplomniveau, anden relevant regnskabsmæssig uddannelse eller lignende. Du kan også have opnået tilsvarende faglighed, kvalifikationer og kompetencer gennem dit erhvervsarbejde, som gør dig i stand til at udføre opgaverne med høj kvalitet. Du kan formidle budskaber og holdninger, både skriftligt og mundtligt, om brugen af nye betalingsformer til kolleger på forskellige niveauer i organisationen. Derudover forestiller vi os, at du: 

Er detaljeorienteret og struktureret 
Er analytisk tænkende 
Har gode kommunikative evner i skrift og tale 
Kender til generelle bankprocesser 
Er rutineret i Office-pakken, og generelt er god til it 
Har lyst og evne til at sætte dig ind i brugen af nye betalingsformer 
Generelt følger med i, hvad der sker i samfundet og verden omkring os. Derudover er det en fordel, hvis du allerede har kendskab til skatte- og afgiftsretten. Din nye arbejdsplads Enheden består af 22 medarbejdere og er organisatorisk placeret i afdelingen Større erhvervsvirksomheder under Skatteområdet Erhverv. Du bliver en del af et stærkt fagligt team af gode kollegaer med en humoristisk og uhøjtidelig omgangstone. Dagligdagen er præget af frihed under ansvar og vil være afvekslende og til tider med korte deadlines. Det er et job med mange berøringsflader både internt på fagområdet og med andre dele af skatteforvaltningen samt eksternt, hvor enheden blandt andet samarbejder med andre myndigheder. Vi tilbyder en fleksibel hverdag, hvor du har stor mulighed for selv at planlægge dine opgaver og din arbejdsdag. Ansøgning og kontakt Send senest 10. april 2018 din ansøgning, cv og evt. dokumentation for uddannelse og kompetencer via linket “Søg stillingen”. Du er velkommen til at kontakte funktionsleder Peter Svane på telefon 72 37 59 41, hvis du har spørgsmål til stillingen. Samtaler vil finde sted hurtigst muligt efter ansøgningsfristens udløb. Løn og ansættelsesvilkår i henhold til gældende overenskomst. Du bliver ansat i Skatteministeriet med tilhørende institutioner. Tiltrædelse snarest muligt. Dit arbejdssted bliver indtil videre Sluseholmen 8 B, 2450 København SV, og vil i andet kvartal 2019 blive Helgeshøj Allé 9, 2630 Taastrup. Der vil forud for ansættelse blive indhentet straffeattest. Om Skattestyrelsen Som led i regeringens plan ’Fra én til syv styrelser – skatteforvaltningen 2021’ vil SKAT fra den 1. juli 2018 blive erstattet af syv nye styrelser. De nye styrelser oprettes med ansvaret for hver sin kerneopgave inden for én juridisk myndighed under Skatteministeriet, så der sikres smidigt samarbejde på tværs af alle skatteforvaltningens opgaver. Skattestyrelsens kerneopgave bliver at sikre nem og korrekt skattebetaling for borgere og virksomheder. Styrelsen forventes bemandet med ca. 3.300-3.500 medarbejdere og får kontorer i hele landet, herunder i København, Ribe, Høje Taastrup og Århus. Læs mere om Skattestyrelsen på http://www.fra1til7.dk. Skatteministeriet opfordrer alle kvalificerede ansøgere uanset alder, køn, religion eller etnisk tilhørsforhold til at søge stillingen. ]