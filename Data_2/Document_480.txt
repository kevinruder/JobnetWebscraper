[Spændende stilling som sygeplejerske med tiltrædelse snarrest muligt eller pr. 1. juni 2018.   Er du klar til nye udfordringer og har du mod på at indgå i et højt fagligt- og socialt fællesskab med en flok sygeplejersker og social- og sundhedsassistenter, så er det måske tid til at sende en motiveret ansøgning til Kirurgisk afdeling A, afsnit A2. Vi søger en sygeplejerske på 32 timer med mulighed for at øge timeantal på sigt, med tiltrædelse snarest eller fra 1. juni 2018.   Vi tilbyder et struktureret oplæringsprogram, hvor man tilknyttes en mentor, hvor man så vidt som muligt omfang følges i oplæringsperioden.   A2 er et sengeafsnit, der rummer patienter med maligne og benigne nedre mave-/tarm sygdomme. Vores patienter er indlagt til kirurgi på grund af kroniske inflammatoriske tarmsygdomme, fistelproblematikker og cancersygdomme i den nedre del af mave-tarmregionen og de enkelte indlæggelser kan strække sig fra dage til uger.   Du vil få en unik mulighed for både, at skulle arbejde med den akutte sygepleje og samtidig have mulighed for, at kunne fordybe sig i det mere langvarige og komplekse forløb. Vi har sjældent to forløb der er ens, og ofte skal man være parat til, at finde nye løsninger på problemerne.   På A2 valgte vi for 1,5 år siden, at oprette en koordinatorfunktion, der i ugens 5 hverdage planlægger og effektuerer alle udskrivelser der involverer hjemmeplejen. Det har givet en ro i plejegruppen og i den grad højnet kvaliteten i vores udskrivelser samt vores samarbejde med kommunerne.   Vi søger en sygeplejerske der:   Er bevidst om egen faglighed og ikke bange for,     at modtage og give sparring på sygeplejen  Er klar til at være en del af en innovativ     sygeplejegruppe  På sigt har lyst til at påtage sig et ansvarsområde  Har lyst til afvekslende arbejdsdage – både travle     dage og stille dage    Vi tilbyder:   En afdeling hvor dine ideer også bliver hørt  En personalegruppe med et utrolig godt humør og     god humor  En afdeling i vækst og udvikling  Et speciale der giver gode kompetencer ud i     mange facetter af sygeplejen  God sparring med gode kollegaer i dit daglige     arbejde    Har du spørgsmål til stillingen eller ønsker funktionsbeskrivelsen tilsendt, er du velkommen til at rette henvendelse til Afdelingssygeplejerske: Marlene Vestergaard Sørensen på mail: marlene.vestergaard.soerensen@rsyd.dk eller tlf. 40 23 94 20. Eller Stedfortræder: Sophie Blichfeld på mail: sophie.blichfeld@rsyd.dk eller tlf.: 29 63 59 83.   På OUH´s internetside, Facebook og Linkedin kan du læse mere om afdeling A2.    Løn- og ansættelsesforhold:   Løn- og ansættelsesforhold sker i henhold til overenskomst mellem Sundhedskartellet (Sygeplejersker). Husk at medsende en fuldstændig oversigt over uddannelsesbaggrund og erhvervserfaring samt dokumentation for erhvervserfaring og uddannelse.    Hvis du kommer fra et ansættelsesforhold uden for Region Syddanmark, vil der være 3 måneders prøvetid.    Inden endelig ansættelse påregnes det, at der indhentes referencer - så du bedes enten i din ansøgning eller medbragt til eventuel indkaldt samtale, medbringe data på hvem vi kan kontakte derom.    Ansøgning:   Der er ansøgningsfrist onsdag d. 18. april 2018. Ansættelsessamtaler forventes afholdt i uge 17.    Ansøgning skal være vedlagt CV samt dokumentation for uddannelse og erhvervserfaring til fastsættelse af korrekt anciennitetsdato. Det anbefales, at der søges via Region Syddanmarks jobportal.  ]