[Til en nyoprettet stilling i IT-afdelingen søger Roskilde Universitet en dygtig softwareudvikler, med hovedfokus på udvikling og vedligehold af it-systemer og tilpasning og integration af standardsystemer samt egenudviklede it-systemer. RUC-IT  RUC-IT er én af fire teams i afdelingen, Finans, IT og Teknik. Afdelingen er en del af RUC Administration. RUC-IT tæller pt. 33 fuldtidsansatte medarbejdere. Vi varetager it-drift og udviklingsopgaver inden for forskning, undervisning og administration, til Roskilde Universitets godt 9.000 studerende og ca. 1.000 ansatte. Arbejdsopgaver  Dine hovedopgaver i jobbet er: at bistår i udvikling, design og systemintegration af et nyt intranet (mit.ruc.dk) at bistår i integrationen af et nyt studieplanlægningssystem til RUCs øvrige it-systemer at indgå i arbejdet med implementering af et nyt identity management system på RUC at vedligeholde egenudviklede systemer samt udvikle nye systemer/brugerinterfaces at vedligeholde og udvikle integrationer mellem RUCs it-systemer at deltage i IT-afdelingens løbende projekter at bidrage til det fremadrettede projektstyring og dokumentation Kvalifikationer  Vi forventer, at du har kompetencer indenfor objektorienteret programmering, webapplikationer samt kendskab til database normalisering. Vi forudsætter, at du har en fagrelevant uddannelse som f.eks. it-ingeniør eller datalog. Vi forventer, at du har stor erfaring med: Databaser (f.eks. MySQL, MS-SQL) Dataintegration (f.eks. webservices, SOAP, XML, JSON) Internet-teknologier (f.eks. PHP, HTML5, CSS3, jQuery, Bootstrap) Udvikling på Linuxplatform Derudover har du gerne erfaringer med nogle af følgende områder: AD og/eller LDAP Scripting (f.eks. PowerShell, Perl) Versionsstyring – gerne GIT C#.NET udvikling Kanban og projektstyring Vi lægger stor vægt på, at du arbejder systematisk og selvstændigt. Du skal evne hurtigt at sætte dig ind i nyt stof, være udadvendt og trives godt med projekt- og tværfaglige samarbejder. Du skal kunne fungere godt i samarbejde med andre og kunne formulere dig flydende på dansk og engelsk, i både skrift og tale. Du skal kunne trives med deadlines i et dynamisk arbejdsmiljø og formå at bevare ro, overblik og ikke mindst det gode humør i en travl hverdag. I Finans, It og Teknik (FIT) har vi en uformel omgangstone og en bred kontaktflade til det øvrige universitet. Vi lægger stor vægt på at have et fagligt skarpt og inspirerende arbejdsmiljø med mulighed for at deltage i mange spændende projekter inden for en bred vifte af driftstekniske områder og udviklingsprojekter. Ansættelse  Du bliver ansat i henhold til overenskomst mellem finansministeriet og relevant organisation. Der er mulighed for at forhandle tillæg. Der er tale om en fuldtidsstilling, dvs. 37 timer om ugen inklusive frokost. Vi ser gerne, at du kan begynde snarest eller efter nærmere aftale. Mere information Du er velkommen til at kontakte IT-souschef Mads Sinkjær Kjærgaard på 46 74 38 24 eller msk@ruc.dk, alternativt udviklingskoordinator Stine Ellefsen på 46 74 38 34 eller ellef@ruc.dk Ansøgning Søg stillingen på https://ruc.dk/ledige-stillinger-pa-roskilde-universitet/ Ansøgningen skal indeholde: 1. Motiveret ansøgning 2. CV 3. Dokumentation for uddannelse Ansøgningsfristen er mandag den 9. april 2018. Vi forventer at holde ansættelsessamtaler i uge 15 og 16. Roskilde Universitet opfordrer alle interesserede uanset alder, køn, religion eller etnisk tilhørsforhold til at søge stillingen.  ]