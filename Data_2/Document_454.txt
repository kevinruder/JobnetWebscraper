[Befinder du dig godt i krydsfeltet mellem kompleks teknik, information og formidling?
Så skal du måske hjælpe Vejdirektoratet i deres arbejde med trafikinformation.
Vejdirektoratets Trafikcenter mangler kræfter, der kan være med til med til at drive og udvikle information til trafikanter om akutte og planlagte forhold på vejene. Til dette søges en medarbejder, der på fuld tid er udlånt til Vejdirektoratet.
Du er måske den rette, hvis du kan bevæge dig i krydsfeltet mellem trafikken ude på vejene, den nyeste teknologi, mange samarbejdsparter og brugbar information med trafikanten i centrum. Du får både ansvar og udfordringer, og du vil være med til at skabe synlige effekter for trafikanterne og gøre en forskel i forhold til fremkommeligheden. Lyder det som noget for dig, skal du søge den ledige stilling her.
Vi tilbyder
Du skal indgå i det daglige arbejde i Vejdirektoratets Trafikcenter, som har til huse i Trafiktårnet på Kalvebod Brygge, hvor Trafikcentret 24/7 arbejder på at fremme fremkommeligheden og trafiksikkerheden på vejene. I samarbejde med bl.a. trafikanter, kommuner og politi indhentes information om, hvad der sker på vejene og hvordan det vil påvirke trafikken. Den information formidles videre til trafikanterne via forskellige kanaler. Det er bl.a. Vejdirektoratets egne kanaler (Trafikinfo på web og app), andre aktører inden for trafikinformation og en lang række samarbejdsparter og medier, som f.eks. DR P4 Trafik, nyhedsmedier på nettet og TV-stationerne.
Du kommer til at arbejde i et komplekst og spændende krydsfelt, hvor mange parter og komplekse systemer, standarder og processer skal spille sammen med trafikanternes behov for bedre og mere målrettet trafikinformation på relevante platforme.
Du skal arbejde både med drift og udvikling af trafikinformation og med koordinering af de mange samarbejder, der samlet kan skabe det bedst mulige produkt til trafikanterne. Du vil typisk være projektdeltager eller have en koordinerende funktion. Arbejdet vil kunne omfatte opgaver i hele værdikæden, fra indsamling (systemer, data, standarder, aftaler mv), over bearbejdning i Trafikcentret til udsendelse, information og formidling. Du vil også kunne få opgaver med markedsføring og kommunikation, som f.eks. notater, præsentationer, katalog- og hjemmesidetekster etc.
I dagligdagen i Trafikcentret vil du indgå som en del af en afdeling med dygtige og engagerede kollegaer. Der er et bredt og solidt fagligt miljø med stor mulighed for faglig og personlig udvikling samt en uformel og åben måde at arbejde sammen på. Stillingen er i almindelig arbejdstid på 37 timer pr. uge med flekstid.
Dine kvalifikationer
Du har en videregående uddannelse, stærke formidlingsevner og en god forståelse for og erfaring med IT. Vi forestiller os, at du er akademiker med 0-5 års erfaring efter din uddannelse. Det vil være stærkt, hvis du samtidig har viden om målrettet information og brugerorienteret kommunikation på relevante platforme. Du har desuden gode samarbejdsevner, kan arbejde selvstændigt, tage ansvar og være drivende, er såvel ide- og initiativrig som resultatorienteret, og du kan tænke analytisk og strategisk, når det kræves.
Ansøgning
Du skal sende din ansøgning seneste den mandag den 9. april til bs1@bocons.dk. Husk også at vedlægge kopi af dit eksamensbevis. Vi forventer at afholde samtaler torsdag den 19. april samt mandag den 23. april. Hvis du vil høre nærmere om stillingen er du også velkommen til at kontakte Bo Sommer på 2013 8580.
Om Bocons
Vi er et mindre konsulenthus, der gennem rigtig mange år primært har løst forskellige opgaver for Vejdirektoratet omkring rådgivning og udvikling af it-systemer til brug ved drift af vejnettet.]