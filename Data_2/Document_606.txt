[Vil du have stor indflydelse på tværs af udvikling, rådgivning og drift?   Ligger din faglige viden og interesse i spændingsfeltet mellem IT, kvalitet og jura, og leder du efter et job, hvor din indsats har lidt større betydning end normalt? Hvis ja, har du den helt rigtige mulighed her. I Amgros kan du være med til at give dine danske medborgere mere sundhed for pengene. Vores kerneopgave er at sikre de offentlige danske sygehuse den rette medicin og det rigtige medicinske udstyr til den rette pris, på rette sted, til rette tid og i rette kvalitet. Du kan glæde dig til stor indflydelse i et job, der er væsentligt mere alsidigt end de fleste lignende stillinger.    Analyser, rådgivning, udvikling, projekter og myndighedssamarbejde  Som databeskyttelsesrådgiver skal du rådgive og vejlede ledelsen og organisationen om databeskyttelse, IT-sikkerhed og -kvalitet. Du skal sikre, at vi handler i overensstemmelse med reglerne for behandling af persondata. Sideløbende deltager du aktivt i kvalitets- og projektarbejde, da vi altid tænker databeskyttelse ind som en vigtig del af vores udvikling og drift. Konkret kommer du bl.a. til at arbejde med vores sikkerhedspolitik og -regler, kvalitetshåndbog m.m. Dine primære opgaver bliver at:    Rådgive,     understøtte og kompetenceudvikle ledere og medarbejdere inden for persondatabeskyttelse   Sikre     at vi er i compliance med gældende persondatalovgivning og standarder inden for     IT  Udarbejde     og implementere procedurer og retningslinjer samt vedligeholde og drifte disse i     samarbejde med dine kollegaer i IT og Projekt  Udarbejde     risiko- og konsekvensanalyse i forbindelse med nye projekter  Varetage     samarbejdet med tilsynsmyndigheder    Udadvendt pragmatiker med viden om og konkret erfaring med databeskyttelsesret og -praksis  Du har en videregående uddannelse på kandidatniveau suppleret med minimum fem års erfaring fra job, hvor du har arbejdet med lignende problemstillinger i krydsfeltet mellem IT, kvalitet og jura. Du har derfor konkret erfaring med databeskyttelsesret og -praksis. Dine hidtidige job har lært dig at udarbejde og implementere politikker og procedurer, og du har tilhørende god forståelse for forretningsprocesser. Optimalt set har du erfaring fra pharma- eller medicobranchen med tilhørende kendskab til GAMP og GxP.   Som person skal du trives i en rolle med en kæmpe berøringsflade på tværs af hele organisationen. Som en del af dette er du mindst lige så god til at lytte som til at tale, og du kan finde balancen mellem at udfordre, stå fast og pragmatisk acceptere andres anbefalinger. Du kan gennemskue problemstillinger, finde løsninger samt ikke mindst formidle dine konklusioner og anbefalinger på en måde, der giver mening for personer uden din dybe kompetence på området – forklare, forenkle samt sikre forståelse og handling. I den sammenhæng skal du også have lyst til at deltage i projektarbejde og samarbejde på tværs af faggrupper og organisation    IT og Projekt – dit nye team  Du får 13 gode kollegaer i IT og Projekt. Vi står for den informations- og kommunikationsteknologiske innovation og udvikling hos Amgros. Vi arbejder med udviklingsprojekter og opgaver indenfor områder som klinisk farmaci, patientsikkerhed, logistik og lægemiddelfremstilling. Vi har stærkt sammenhold i et åbent og afslappet miljø, hvor der altid er plads til at grine sammen. Vi er overbeviste om, at de bedste resultater skabes af medarbejdere, der har det godt og er i balance, så god work life balance bliver også en del af dit arbejdsliv i Amgros.   Kontakt og ansøgning  Ansøgningsfristen er den 3. april 2018.    Ønsker du yderligere oplysninger om det specifikke faglige indhold i stillingen, er du velkommen til at kontakte senior projektleder Helle Møhl på tlf. 8871 3086. Ønsker du at vide mere om Amgros og IT og Projekt, er du velkommen til at kontakte chef for IT og Projekt Sune Salling Johansen tlf. 5339 0311.   Vi glæder os til at høre fra dig! ]