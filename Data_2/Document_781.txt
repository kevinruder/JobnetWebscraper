[COK søger en erfaren, ambitiøs og engageret teamleder, der får ansvaret for økonomi, regnskab og administration. Der er tale om en nyoprettet stilling for en stabsenhed, hvor flere funktioner samles. Teamlederen varetager en bred portefølje af opgaver inden for økonomi og regnskab. Herudover har du ansvar for en række administrative processer, og du får den daglige ledelse af tre dygtige og erfarne medarbejdere. Som teamleder har du en central rolle i COKs strategiarbejde. Du skal bidrage i processerne omkring udvikling af forretningen. Det indebærer bl.a., at du tager initiativ til og bidrager aktivt til at videreudvikle økonomimodeller for COKs produkter.OpgavefeltetDaglig ledelse af stabsenheden for økonomi, personale og ejendommeLøbende økonomisk opfølgning og rapportering, budgetter, prognoser og likviditetsstyringRegnskabsaflæggelse, herunder udarbejdelse og sikring af lønprognose, anlægskartotek, vedligeholdelse af kontoplan og processer omkring investeringer, afskrivninger m.v.Budgetopfølgning, ledelsesrapportering samt udarbejdelse af ledelsesinformation til chefgruppe og bestyrelseArbejdet med Compliance, herunder dialog med myndigheder samt kontakt til COKs revision, bank og forsikringUdvikling og vedligeholdelse af forretningsgange og procedurerKontraktstyringAktiv deltagelse i COKs forretningsudvikling på tværs af organisationenOptimering af processer og forretningsgangeØkonomisk sparringspartner for COKs organisation, herunder ledelsen. Du vil også være sparringspartner for ledelsen i forbindelse med HR-administration og personaleudvikling.  Din faglige profilDu er uddannet inden for økonomi HD-R, cand.merc.aud. eller lignende og har minimum 3-5 års dokumenteret erfaring på økonomiområdet og med regnskabsudarbejdelse – gerne suppleret med nogle års erfaring fra revisionDu har en høj faglighed inden for regnskab og økonomistyring med gode regnskabskompetencerDu er superbruger i Excel og rutineret bruger af it-systemer som f.eks. Axapta og BI-rapporteringsværktøjerHåndtering af store datamængder er velkendt for dig, og du evner at uddrage og analysere værdifuld viden på baggrund af dette.  Din personlige profilDu har lyst og er god til at bedrive ledelse og bistå selvstændige og kompetente medarbejdere i økonomi- og ejendomsfunktionen til at prioritere og nå i mål med opgaverneDu har gode kommunikations- og samarbejdsevner og stærke relationelle kompetencerSom person er du imødekommende, forretnings- og serviceorienteret, er god til at lytte og har interesse for de mennesker, du omgiver dig medDu har analytiske evner, flair for it og kan nemt sætte dig ind i nye systemerDu arbejder struktureret og er ivrig efter at omsætte tanker og idéer til konkrete handlingerDu arbejder selvstændigt, tager ansvar for dine leverancer, trives med mange bolde i luften og du er komfortabel med deadlinesDu er ambitiøs og engageret, og har lyst til at bidrage aktivt til at skabe værdi for forretningen.Læs mere om teamlederens ansvar og opgaver i job- og personprofilen, som du finder på cok.dk/teamleder-okonomi.Om stillingenSom teamleder refererer du til afdelingschef Poul Erik Hansen, og du har en tæt kontakt til COKs direktør. Du vil blive tilknyttet vores kontor i Aarhus, hvor du vil have fagligt ledelsesansvar og personaleansvar for tre medarbejdere. Økonomifunktionen går på tværs af COKs seks afdelinger, hvorfor du må beregne nogen rejseaktivitet.AnsættelsesforholdTiltrædelse 1. juni 2018. Løn- og ansættelsesvilkår forhandles med udgangspunkt i dine kvalifikationer. Vi tilbyder en attraktiv lønpakke inklusiv en obligatorisk pensionsordning. Om COKCOK er kommunernes forening. Vi er ejet af de 98 kommuner, der varetager ejerskabet via KL. COK understøtter kommunestyrets drift og udvikling gennem aktiviteter for politikere, ledere og medarbejdere. Det fører til ny viden, nye færdigheder og nye kompetencer i den enkelte kommune og på tværs af kommunegrænser. COK har ca. 60 medarbejdere fordelt på seks kontorer i Aalborg, Aarhus, Vejen, Odense, Næstved og Herlev. Læs mere om COK på cok.dk/om-cok. SpørgsmålYderligere oplysninger om stillingen kan fås ved henvendelse til afdelingschef Poul Erik Hansen på T: 2337 3182 eller løn- og personalekonsulent Anette Friis på T: 8779 6306. Alle henvendelser behandles fortroligt. AnsøgningSend din ansøgning med CV til job@cok.dk senest den 27. marts 2018 kl. 10.00. Samtaler afholdes i Aarhus. Første finder sted den 4. april 2018 og anden samtale den 24. april 2018. Mellem de to samtaler vil der være en test, ligesom der indhentes referencer. 
Denne jobannonce blev oprindeligt opslået på https://www.ofir.dk/
(Den originale annonce kan ses på: https://www.ofir.dk/showojob.aspx?ofirid=b99f1a24)]