[Rækker Mølle Børnefirkløver søger helhedsleder/skoleleder med tiltrædelse 1. juni 2018 eller efter aftale. Rækker Mølle Børnefirkløver er en kommunal helhed bestående af dagpleje, børnehave, skole og SFO. I skoledelen er der ca.  160 elever fra 0. til 6. klasse, hvoraf ca. 70 af elever er tilmeldt SFO. I alt er vi tilsammen 20-22 ansatte i skole og SFO. I børnehaven med tilhørende dagpleje er der ca. 80 børn og 20 ansatte. Rækker Mølle Børnefirkløver er kendetegnet ved en velimplementeret helhedstanke, hvor vi har fælles mål. I Rækker Mølle Børnefirkløver lægger vi stor vægt på en rolig og uformel kultur med  autentiske rollemodeller, et ligeværdigt fællesskab, gensidig respekt og engagement. For os er det vigtigt at skabe gode, trygge og tillidsfulde relationer mellem børn, personale og forældre, så vi sammen kan hjælpe børnene til at lykkes.   Helhedslederen varetager den daglige ledelse af skoledelen. Skolens pædagogiske grundlag tager afsæt i børnenes behov. Det enkelte barn oplever at blive set, hørt og forstået. Dagtilbud og SFO har egen selvstændig leder. Helhedslederen har, udover at være daglig leder for skoledelen, det overordnede ledelsesansvar for den helhed, der udøves ledelse indenfor. Dagtilbudslederen og SFO-lederen refererer til helhedslederen. Helhedslederen har et særligt ansvar for en strategisk funderet udviklingsindsats med udgangspunkt i politiske målsætninger, ledelsesmæssig helhed i indsatsen og ansvar for helhedens DBA. Dagtilbudslederen og SFO-lederen har det ledelsesmæssige, personalemæssige, økonomiske og pædagogiske ansvar for den afdeling i helheden, som han/hun er leder for. Det er vigtigt at tilstræbe konsensus mellem de forskellige ledelsesled, så beslutninger så vidt muligt træffes i fællesskab. Det forventes, at fokus i høj grad er at sikre en god, udviklende og tværfaglig indsats for barnet på tværs af fagligheder og funktioner i helheden. Funktionsprofil:Skolelederen har det faglige, økonomiske samt ledelsesmæssige ansvar for drift og udvikling af skolen inden for rammerne af folkeskoleloven samt Ringkøbing- Skjern Kommunes politikker. Vi tilbyder: 

nyrenoveret skole i 2014
tidssvarende faciliteter, IT mv.
åben skole med stort samarbejde i nærmiljøet
stabil medarbejdergruppe, der vægter humor højt Skolelederens primære opgaver: 

at understøtte den gode proces, skolens lærende fællesskaber er i, og støtte op om, at de udmønter sig i professionelle læringsfællesskaber
at lede de professionelle læringsfællesskaber praksisnært med fokus på elevernes faglige progression og trivsel - herunder at inddriver data til at sikre den faglige progression og trivsel
at sikre gennemførelsen af tankerne om det sammenhængende forløb fra 0 – 18 år i samarbejde med relevante aktører
skabe sammenhæng for alle personalegrupper, servicepersonale, pædagoger og lærere på skolen
at implementere Ringkøbing-Skjern Kommunes politikker  Personlige kvalifikationer: 

relevant faglig uddannelse, gerne suppleret med lederuddannelse
gerne ledelsesmæssig erfaring med fokus på praksisnær ledelse
forståelse for ledelse af professionelle læringsfællesskaber
evnen til at arbejde strategisk for eget ansvarsområde i samspil med den øvrige organisation i Dagtilbud og Undervisning samt resten af kommunen
evnen til at sætte relevante lokale mål i samarbejde med forældrebestyrelsen og medarbejderne
at være rollemodel gennem egne handlinger
visionær med stort præstationsdrive og engagement
evnen til at følge tingene til dørs
ordentlig, lyttende, nysgerrig og handlingsorienteret
kan stimulere og styre mange forandringsprocesser under komplekse betingelser
udviser initiativ og udholdenhed i forhold til at gennemføre meningsfulde forandringer
empatisk personlighed, der kan skabe tillid og gode relationer. Løn- og ansættelsevilkår:Lederen af Rækker Mølle Børnefirkløver er ansat i Ringkøbing-Skjern Kommune og indplaceres på niveau 3 med reference til fagchefen for Dagtilbud og Undervisning. I daglig praksis er den ledelsesmæssige reference til en afdelingsleder i administrationen. Løn- og ansættelsesvilkår i henhold til gældende overenskomst. Ansættelsesprocedure og tidsplan:Ansøgningsfristen er torsdag, den 5. april 2018 kl. 8.00. Ansættelsessamtalerne holdes torsdag, den 19. april 2018 med eventuel anden samtale fredag, den 20. april 2018. Der indhentes børneattest på den, der ansættes. Ringkøbing-Skjern Kommune henstiller til, at ansøgningen sendes elektronisk. Du sender din ansøgning ved at trykke på knappen "Send ansøgning" herunder. Vedhæft din ansøgning og CV samt relevante bilag i PDF eller DOCX format. Yderligere oplysninger:Du kan indhente yderligere oplysninger i Dagtilbud og Undervisning v/afdelingsleder Anette Ørskov på tlf.nr.  99 74 15 23 eller hos skolebestyrelsesformand Hans Christian Tylvad på mobil  40 79 24 24.Se endvidere skolens hjemmeside http://raekkermoelleskolen.skoleporten.dk/sp samt på facebook.   Denne jobannonce blev oprindeligt opslået på https://www.ofir.dk/ (Den originale annonce kan ses på: https://www.ofir.dk/showojob.aspx?ofirid=7a307144)]