[Vil du være med til at sikre god og effektiv sagsbehandling i forhold til vejloven og naturbeskyttelsesloven? Trives du med strukturer og systemer, og med at arbejde tæt sammen med gode kollegaer, så har vi jobbet til dig. Vejdirektoratet i Middelfart søger en medarbejder til afdelingen for Planlægning og Myndighed til varetagelse af opgaver knyttet til sagsstyring og sagsbehandling. Dine opgaver:Din hovedopgave bliver, i tæt samarbejde med kolleger, at tage dig af:• Sagsbehandling vedrørende servicevejvisning og geografisk vejvisning samt  • Sagsbehandling vedrørende reklameskilte i det åbne land langs statsvejnettet.   Derudover vil dine opgaver være:• Anden sagsbehandling efter vejloven  • Journalisering og sagsstyring  • Kontakt til Vejdirektoratets vejtilsyn  • Vedligeholdelse af data i vejforvaltningssystemet vejman.dk   Vi forventer, at du deltager i udviklingen af fagområdet. Endvidere vil du kunne deltage i andre af afdelingens opgaver. Din profil:Du er uddannet teknisk designer, advokatsekretær, matrikeltekniker, kontoruddannet eller lignende og du har muligvis arbejdet i f.eks. en teknisk forvaltning. Du kan varetage en myndighedsfunktion, træffe afgørelser og svare rettidigt på henvendelser fra borgere, virksomheder og andre offentlige institutioner og myndigheder. Du kan i skrift og tale formidle selv komplicerede problemstillinger kort og præcist. Du arbejder struktureret, og trives med aftalte rutiner. Du kan samarbejde og sparre med kolleger for at skabe nye og bedre løsninger. Du giver og modtager feedback i en konstruktiv ånd for at gøre dig selv og dine kolleger bedre. Du tager medansvar for et godt arbejdsmiljø. Erfaring fra vejbranchen kan være en fordel, men er ikke en nødvendighed. Om os:I afdelingen for Planlægning og Myndighed i Middelfart vil du få 20 engagerede kolleger, der består af en god blanding af landinspektører, ingeniører, teknisk designere, fuldmægtige mm. Der løses en bred vifte af opgaver indenfor fremkommelighed, trafiksikkerhed, myndighedsbehandling, datahåndtering og erhvervstransporter og afdelingen har derfor et solidt fundament til at sikre helhedsbetragtningerne i opgaveløsningen. Du vil indgå i et team på fem personer, som arbejder med myndighedsbehandling – primært landinspektører. Teamet er kendetegnet ved et godt arbejdsmiljø og stor fællesskabsfølelse. Tjenestestedet er beliggende i Teglgårdsparken i Middelfart, hvor der er ca. 60 medarbejdere i alt. Dine løn- og ansættelsesvilkår:Du får løn efter overenskomst med mulighed for forhandling af tillæg afhængig af dine kvalifikationer. Vejdirektoratet ønsker at afspejle det omgivende samfund i medarbejdersammensætningen og opfordrer derfor alle uanset personlig baggrund til at søge stillingen. Dit ansættelsesområde vil være Transport-, Bygnings- og Boligministeriet med de til enhver tid tilhørende institutioner. Tjenestested er Vejdirektoratet i Middelfart, hvor du ansættes i Planlægning og Myndighed, som er en del af Planlægningsdivisionen på adressen Teglgårdsparken 102, 5500 Middelfart. Læs mere:Vil du vide mere om Vejdirektoratet, og hvad det vil sige at arbejde hos os kan du læse mere om vores opgaver og medarbejdere på http://www.vejdirektoratet.dk.  Hvis du vil vide mere om stillingen, er du velkommen til at kontakte Afdelingsleder Mette Bentzen på 7244 2311 / mera@vd.dk og/eller Landinspektør Carsten Henning Bitsch på 7244 2626 / cahb@vd.dk.  Er du interesseret?Send din ansøgning senest tirsdag den 3. april 2018. Vi forventer at afholde samtaler den 13. april 2018. Søg stillingen ved at trykke på linket ”Søg stillingen” eller via vores hjemmeside http://www.vejdirektoratet.dk. Vedhæft ansøgning, cv, eksamenspapirer og andre relevante dokumenter.]