[Er du en haj til data og har mod på at lære mere? Vil du være med til at udvikle dataprodukter af høj kvalitet, der er fokuseret på at skabe værdi for sundhedspersonalet, ledere og andre medarbejdere i Region Midtjylland? Så er det dig, vi søger til BI-kontoret i Region Midtjylland. Vi arbejder i Region Midtjylland professionelt med business intelligence til understøttelse af det daglige arbejde for alle regionens medarbejdere. Vi arbejder med en bred vifte af dataområder og omsætter organisationens informationsbehov til færdige dataprodukter, der skaber indsigt og understøtter forandring. Til det arbejde har vi brug for en dygtig studentermedhjælper, der blandt andet kan være med til at drive og udvikle vores dataprodukter. Stillingen er placeret i BI-kontoret i It-afdelingen. Vi er 31 dygtige medarbejdere, som er dedikeret til at sørge for, at organisationens beslutningstagere har den rigtige viden på det rigtige tidspunkt. Videreudvikling af dataprodukterDu kommer til at videreudvikle og konsolidere vores dataprodukter dvs. rapporter, dashboards, analyser og datatabeller i tæt samspil med udviklere og dataemneejere fra resten af organisationen. Dit konkrete fokus tilpasser vi efter dine interesser og evner. I dine opgaver og projekter bringer du dine analytiske evner og datakompetencer i spil til at forstå forretningens problemstillinger, og du anvender den viden til at bygge dataprodukter, der understøtter forretningens arbejde. Nysgerrighed og interesse for at lære nytDu er i gang med en relevant uddannelse, f.eks. cand.oecon/scient.pol./scient.san.publ. eller cand.it, og du har praktisk erfaring med at arbejde med data til analyseformål. Hvilke værktøjer, du har erfaring med, er ikke afgørende, men du ønsker at lære Tableau og SQL Server, som er de værktøjer, vi bruger. Flair for at arbejde med data og tal er et must, ligesom nysgerrighed og interesse for brugerne og deres behov og situation er. Vi forventer også, at du har en analytisk tilgang til opgaveløsningen og kan arbejde selvstændigt med at omsætte ideer til virkelighed. Du går op i høj kvalitet af dit arbejde og kan arbejde systematisk samtidig med, at du er løsningsorienteret og elsker at levere produkter, der giver mening for modtagerne. Kan du lide dialog, dygtighed og dristighed? Det er værdierne hos osEt arbejde med fuld fart på og et enormt udviklingspotentiale. Du får engagerede, kompetente og hjælpsomme kollegaer og et spændende, udfordrende og udviklende job. Hos os er der højt til loftet, fordi ambitionerne er skyhøje.Hos os er ledelse og samarbejde baseret på tillid og på vores værdier dialog, dygtighed og dristighed. Stillingen er tiltænkt 10-15 timer pr. uge, der kan planlægges efter dine studieaktiviteter og eksamensperioder. Er du interesseret?Har du spørgsmål til stillingen, er du velkommen til at kontakte områdeleder Jonas R. Bager-Elsborg på 2363 7866 eller jonas.datamand@rm.dk.Send din ansøgning senest den 11. april 2018.Vi regner med at holde samtaler den 20. april 2018. Vi forventer ikke, at du er ekspert i hverken Tableau eller SQL, men da vi gerne vil se nærmere på din arbejdsform, vil du i forbindelse med ansættelsesprocessen skulle gennem en mindre test i datavisualisering og bearbejdning.Vi ønsker tiltrædelse snarest muligt.Da Region Midtjylland løbende gennemfører besparelser og omorganiseringer, vil omplaceringsramte medarbejdere, der søger stillingen, have fortrinsret til samtale   Denne jobannonce blev oprindeligt opslået på https://www.ofir.dk/ (Den originale annonce kan ses på: https://www.ofir.dk/showojob.aspx?ofirid=6d46c843)]