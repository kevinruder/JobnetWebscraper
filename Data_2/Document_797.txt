[SANOVO TECHNOLOGY GROUP er inde i en rivende udvikling, og står overfor nye spændende opgaver som bl.a. inkluderer nye produktlanceringer og et styrket service set-up. Vi søger derfor en Field Service Engineer med solid international erfaring – gerne inden for fødevare- eller procesindustrien og med en faglig uddannelse som f.eks. automatiktekniker, automekaniker el. lign.
Du vil få en alsidig hverdag med en høj grad af rejseaktivitet og tæt kontakt til vores kunder, som befinder sig i hele verden. Vi er kendt for vores høje kvalitet og sikre levering af unikt udstyr inden for produktionslinjer til fødevareindustrien, og du får en central rolle i at fastholde dette niveau.
Hvad kommer du til at lave?
Som Field Service Engineer vil du blive ansvarlig for service, installation og test af komplette anlæg i henhold til layouttegninger hos kunden – herunder oplæring af kundens medarbejdere og lokale serviceteknikere. Det er derfor vigtigt, at din faglige værktøjskasse er i orden, og at du formår at skabe en god kontakt til kunden, så denne føler sig i trygge hænder under såvel installation og opstart af nye maskiner samt i forbindelse med løbende servicebesøg. Du skal forvente en rejseaktivitet på ca. 150 dage om året til destinationer overalt i verden.
Du vil selv være medansvarlig for tilrettelæggelse af dit arbejde. Det være sig forberedelse/klargøring før afrejse,  under installations – eller serviceopgaven samt udarbejdelse af skriftlige rapporter og øvrig dokumentation efter arbejdets udførelse i henhold til kvalitetsstyringssystemet. Du vil desuden skulle deltage i test af maskiner før afsendelse til kunden, samt opmærkning og nedpakning af færdigt udstyr produceret her i Odense.
Vi har en uhøjtidelig virksomhedskultur med en høj grad af medarbejdertilfredshed, og en flad organisationsstruktur, som giver mulighed for at træffe hurtige beslutninger. Du vil blive en del af en gruppe på pt. ca. 50 Field Service Engineer’s, hvoraf de 8 arbejder fra Danmark.
Inden du bliver kastet ud i selvstændige opgaver, vil du selvfølgelig gennemgå en intern uddannelse, der sikrer dig den nødvendige specialviden om vores maskiner og anlæg.
Hvad forventer vi af dig?
Du er ambitiøs og kvalitetsbevidst – Du vil være den bedste til det du gør. Det vil vi nemlig!
Du har en teknisk baggrund og min. 5 års erhvervserfaring – Du har en faglig uddannelse, som evt. er suppleret med en mellemteknisk videreuddannelse inden for maskin-, automation-, proces-, auto- eller el-fagene. Din erfaring kan med fordel komme fra fødevare- eller proces industrien.
Du er ansvarlig – Du trives med at arbejde selvstændigt, og formår at arbejde metodisk og analytisk, hvilket gør dig i stand til også at håndtere de uforudsete situationer.
Du er en dygtig kommunikator – Du formulerer dig klart og med fokus på modtageren, uanset om det er mundtligt eller skriftligt – på dansk eller engelsk, og uanset hvilket niveau i organisationen. Kan du også tysk på samtaleniveau vil det være en fordel.
Hvad kan du forvente af os?
Vi tilbyder en spændende stilling i en international virksomhed med gode udviklings- og karrieremuligheder. Du vil blive ansat på funktionærlignende vilkår, og er således garanteret en månedlig minimumsindkomst uanset antallet af rejsedage.
Spørgsmål og ansøgning
Har du spørgsmål til stillingen, er du velkommen til at kontakte Service Manager John Olsen på telefon nr. 63 16 88 60 eller Group HR Manager Pia Lærke på telefon nr. 27 79 38 40.
Send din ansøgning bilagt CV og relevante bilag via ”knappen” herunder senest den 2. april 2018.]