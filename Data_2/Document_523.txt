[Vil du være med til at udvikle værktøjer til understøttelse af en god sikkerhedskultur, gennemføre rekviems på højt videnskabeligt niveau og lave epidemiologiske undersøgelser om sammenhænge mellem psykosocialt arbejdsmiljø, risikoen for at udvikle mentale sundhedsudfordringer og arbejdsmarkedstilknytning? Kan du godt lide at arbejde med kvalitativ og kvantitativ metode? Og har du mod på at skabe anvendelsesorienteret viden af høj forskningsfaglig kvalitet? Så har vi to spændende stillinger som videnskabelig assistent.      Vi arbejder for et sundt og dynamisk arbejdsmarked   I Det Nationale Forskningscenter for Arbejdsmiljø forsker vi i emner, der har betydning for arbejdsmiljø og arbejdsrelateret helbred nu og i fremtiden. Som en sektorforskningsinstitution inden for Beskæftigelsesministeriet er det også vores opgave at overvåge og evaluere udviklingen i arbejdsmiljøet samt at pege på nye risici. Vi uddanner nye forskere og formidler vores forskningsresultater i anerkendte tidsskrifter. Vi formidler den forskningsbaserede viden til arbejdspladser, myndigheder, arbejdsmarkedets parter og rådgivere på arbejdsmiljøområdet. Derved bidrager vi til at forbedre arbejdsmiljøet i Danmark.      Du kan læse mere om os på www.arbejdsmiljoforskning.dk        Dyk ned i den psykosociale arbejdsmiljøforskning og arbejdet med sikkerhedskultur og forebyggelse af ulykker   I det Nationale Forskningscenter for Arbejdsmiljø (NFA) er der fem overordnede forskningsområder. Stillingerne her er forankret tværgående i det ”Psykosociale arbejdsmiljøområde” og ”Området for Arbejdsulykker, Sikkerhed og Sikkerhedskultur”. De to områder er organiseret i en fælles forskningsenhed.    Her forskes blandt andet i forhold i det psykosociale arbejdsmiljø, som påvirker medarbejdernes fysiske og mentale helbred. Derudover forsker vi også i organisation og sociale relationer. I den sammenhæng undersøger vi f.eks. de sociale og organisatoriske ressourcers betydning for medarbejdernes helbred og trivsel og deres bidrag til opgaveløsning på arbejdspladserne. Ligeledes har vi fokus på Arbejdsfastholdelse og inklusion, hvor der forskes i rummelighed og fastholdelse i forhold til særligt udsatte grupper. Vi arbejder også med sikkerhedskultur og udvikling af arbejdsmiljøredskaber på baggrund af en række arbejdspladsrettede studier.      Som videnskabelig assistent vil du skulle bidrage til forskningsprojekter, der bl.a. har fokus på, hvordan fremtidens arbejdsmiljø bliver, hvilken sammenhæng der er mellem primært mentale sundhedsudfordringer og arbejdsmarkedstilknytning samt afprøvning og effektevaluering af et ledelsesbaseret sikkerhedstiltag på en række byggepladser. I projekterne anvendes både kvantitative, epidemiologiske analyser af egne og andres data og registre, systematiske litteraturgennemgang med metaanalyser og diverse kvalitative metoder med observation, interview og Delphi-studier.      Dine opgaver er blandt andet at:    bidrage til og understøtte arbejdet i forskningsprojekter generelt på de to forskningsområder       gennemføre kvantitative epidemiologiske analyser       gennemføre kvalitative arbejdspladsinterventioner       arbejde med proces- og effektevalueringer       gennemføre systematisk litteraturgennemgang på højt videnskabeligt niveau       hjælpe med, at resultaterne bliver publiceret i peer-reviewede videnskabelige tidsskrifter      formidle resultaterne til både arbejdsmarkedsaktører, forskere og en bred vifte af øvrige interessenter.         Vi vil foretrække, at du kan bidrage så bredt som muligt på de to områder, men da der er tale om to stillinger, er du velkommen til at fremhæve hvor din forskningsfaglige styrke i særlig grad ligger.      Bliv vores nye kollega   Vi forestiller os, at du:    har en kandidatuddannelse i sundhedsvidenskab, folkesundhedsvidenskab, psykologi, sociologi, statistik eller lignende       har et godt kendskab til statistik og statistiske analyseprogrammer herunder fx SAS, Stata eller R har dokumenteret erfaring med epidemiologiske problemstillinger og metoder og gerne også kvalitative forskningsmetoder       har et stor engagement og er omhyggelig i dit arbejde       er en dygtig formidler.         Det er en fordel, hvis du har kendskab til og erfaring med psykosocial arbejdsmiljøforskning og forskning i sikkerhedskultur.      Vi finder løsninger sammen   Som en del af Beskæftigelsesministeriet, er Det Nationale Forskningscenter for Arbejdsmiljø med til at sætte rammerne for menneskers arbejdsliv, og vi er derfor forpligtet til at finde de bedste løsninger. Dem finder vi i fællesskab. Hos os er dørene åbne og barriererne lave. Vi deler vores viden og giver hinanden med- og modspil, så ideerne skærpes, inden de bliver til fælles løsninger.      Hos os kommer du til at arbejde sammen med fagligt dygtige og dedikerede kolleger i en hverdag med højt tempo og store udfordringer. Hver dag byder på nye problemstillinger, og du skal derfor være parat til at tage opgaver ind fra højre og sætte hele dit faglige register i spil. Til gengæld får du gode muligheder for at gøre en positiv forskel for menneskers arbejdsliv.      Løn- og ansættelsesvilkår   Stillingerne er tidsbegrænsede fuldtidsstillinger på 2 1/2 år. Vi vil gerne have, at du starter hurtigst mu-ligt og senest den 1. maj 2018.      Du bliver ansat som videnskabelig assistent efter overenskomsten for akademikere i staten og cirkulære om stillingsstruktur for videnskabeligt personale med forskningsopgaver ved sektorforskningsinstitutioner.      Spørgsmål og ansøgning   Fik du ikke svar på alle dine spørgsmål? Så er du velkommen til at kontakte forskningschef Henriette Bjørn Nielsen på tlf.nr. 3916 5354, professor Reiner Rugulies på tlf. nr. 3916 5218 eller seniorforsker Pete Kines på tlf.nr. 3916 5360.       Har du spørgsmål til løn- og ansættelsesvilkår, er du velkommen til at kontakte HR-partner i Det Nationale forskningscenter for Arbejdsmiljø Rikke Dahl Ledertoug på tlf.nr. 7220 5257.     Alle interesserede ansøgere, uanset alder, køn, handicap, religion eller etnisk tilhørsforhold, opfordres til at søge stillingerne.     Send din ansøgning elektronisk via linket nedenfor. Vi skal have din ansøgning, cv og eksamenspapirer senest fredag den 23. marts 2018 kl. 12.00.      Vi forventer, at afholde samtaler inden påske.    ]