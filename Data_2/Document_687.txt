[Som følge af øget aktivitet søger vi en underviser, der har lyst til at indgå i et team af undervisere på vores videregående automationsteknologuddannelse. På Erhvervsakademiet i Odense bliver der samarbejdet på tværs af fuldtidsuddannelserne og med deltidsuddannelserne, og der vil derfor også kunne blive tale om undervisning på beslægtede uddannelser fuldtids- og deltidsuddannelser .Din faglige baggrund:Du har en videregående uddannelse på minimum bachelorniveau som f.eks. ingeniør eller maskinmester. Du har en bredt funderet faglig viden inden for enkelte eller flere af følgende områder:  Automation, herunder PLC, vision og motion Regulering Robotteknologi Mekatronik Dokumentation af automatiske anlæg Drift og vedligehold Maskinsikkerhed Kommunikationsteknologi Databehandling  Du har desuden erhvervserfaring inden for de fagområder, du ønsker at udvikle og undervise i.Din personlige baggrund: Du har tætte relationer til erhverv og forskning inden for dine fagområder og har ambition om at bidrage til udvikling og vækst i den syddanske region. Du er engageret, nysgerrig, initiativrig og åben. Dine ambitioner om at skabe optimale læringsforløb gør, at du medvirker og tager initiativer til pædagogisk og faglig fornyelse, eksperimenterer og videreudvikler din pædagogik, til gavn for dine studerende, og til inspiration for dine kolleger og det lokale erhvervsliv. Du er en teamplayer, og er indstillet på samarbejde med kolleger, studerende, erhvervsliv, forskning og øvrige interessenter til vore uddannelser. Hvad kan du?På de professionsrettede uddannelser forsøger vi altid at være på forkant med de teknologier, som kan skabe vækst i erhvervslivet, så vores studerende har de bedste jobmuligheder efter endt studium. Vi forventer, at du via dit netværk i erhvervslivet kan være med til at fremtidssikre uddannelserne, og skabe vækst og udvikling i lokalområdet. Vi tilbyder:Du kommer til at arbejde tæt sammen med kompetente og engagerede kolleger. Du forventes at opnå lektorkvalificering indenfor de første 4 år af ansættelsen. Dette forløb indebærer arbejdsopgaver indenfor fuldtidsuddannelse, forskning og udvikling og efteruddannelse. I undervisningen arbejder vi helhedsorienteret på tværs af fagområderne og i tæt samspil med erhvervslivet. Ansættelse:Ansættelse i henhold til gældende overenskomst mellem Finansministeriet og den relevante faglige organisation. Stillingen er på fuld tid og ønskes besat hurtigst mulig. Vi opfordrer alle interesserede, uanset alder, køn, religion, etnisk baggrund og tilhørsforhold, til at søge stillingen. Yderligere information:Du er velkommen til at kontakte uddannelseschef Hans James McDonald på tlf. 29410758, såfremt du har behov for mere information om stillingen. Send din ansøgning elektronisk via knappen "send ansøgning", som du finder nedenfor. Du kan se mere om vore uddannelser på http://www.eal.dk
Denne jobannonce blev oprindeligt opslået på https://www.ofir.dk/
(Den originale annonce kan ses på: https://www.ofir.dk/showojob.aspx?ofirid=30424b11)]