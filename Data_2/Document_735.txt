[Glad, engageret SSA med høj faglighed - er det dig? Så er du måske vores nye kollega.   Om jobbet Du vil som SSA hos os have hele dage, hvor du har administrative SSA-opgaver/sundhedslovsopgaver og dage, hvor du indgår i den direkte beboerpleje.  Denne organisering oplever vi, skaber gode muligheder for fordybelse, uanset om det gælder sundhedslovsopgaver, ro til doseringer eller de gode observationer hos beboerne, som sikrer gode sygeplejefaglige handlinger.  Fordelingen af rollerne går på skift mellem SSA'erne i teamet, til stor tilfredshed for SSA'erne, for SSH'erne og centersygeplejersken.   Om os Lindevejscenteret er centralt beliggende i Faxe by og har 41 lejligheder og 2 aflastningspladser.  Vi har ansat SSA, SSH, centersygeplejerske, aktivitetsmedarbejdere og køkkenpersonale og rengøringsassistenter.  Desuden modtager vi både SSH-elever, SSA-elever og sygeplejestuderende.    Vi har stort fokus på dokumentation, rehabilitering, "Kost, motion og ernæring" og hverdagstrivsel.  Desuden er det vigtigt for os, at skabe en indholdsrig hverdag for beboerne med forskellige aktivitetstilbud.  Som noget nyt har vi ansat musikpædagog til plejecentrene i hele kommunen i håbet om at skabe stunder med øget livskvalitet for beboerne.   Dine opgaver: SSA-opgaverne er mange, - vi kan nævne: Medicindosering, FMK, lægekontakt, opfølgning efter udskrivelse, modtagelse af nye beboere, deltage i indflytningssamtaler, beboer/pårørende samtaler, sårpleje, injektioner, dokumentation, observationer og dataindsamling hos beboerne, udførelse af handleplaner, opfølgning på indsatsområder og de sygeplejefaglige optegnelser i tæt samarbejde og dialog med centersygeplejersken. Undervisning og kompetence-afklaring af SSH-kolleger. Du vil desuden skulle være med til at implementerer FSIII og nyt dokumentationssystem Cura, som starter op juni 2018.    Hvem er du: Du er uddannet SSA, har let ved IT og er god til at dokumentere.  Du har stabilt fremmøde og har lyst og evne til at indgå i et respektfyldt arbejdsfællesskab med dine kolleger.  Du bidrager og har en nysgerrig og anerkendende tilgang til opgaveløsning, til beboerne og til dine kolleger.  Du har lyst til at dele din viden og erfaring med dine kolleger og bidrage til et højt faglige niveau.  Du er glad og smilende med et positivt kropssprog.    Vi forestiller os, at du har erfaring indenfor ældreplejen og brænder for specielle områder indenfor området.  Måske er du også vejleder og brænder for vejlederrollen, så vi kan få uddannet gode kompetence kolleger fremadrettet?   Vi tilbyder: Engagerede kolleger, der brænder for at skabe en god hverdag for beboerne. Faglig sparring med SSA kolleger og centersygeplejersken. Humor og gode grin. Mulighed for indflydelse på opgaveløsningen i hverdagen og på arbejdsfællesskabet.   Timetal: 35 t/uge i dagvagt med weekendvagt hver 2. weekend.   Tiltrædelse og opstart snarest muligt og senest 1. maj 2018. Ansøgningsfrist: 31.03.218. Ansættelsessamtalerne finder sted 04.04.2018.   For yderligere spørgsmål kan du kontakte teamleder Linda Rivière på tlf. 21667919. 
Denne jobannonce blev oprindeligt opslået på https://www.ofir.dk/
(Den originale annonce kan ses på: https://www.ofir.dk/showojob.aspx?ofirid=8cc8ddda)]