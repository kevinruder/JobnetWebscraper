[Stillingen genopslås for at udvide ansøgerfeltet.Er du en analytisk stærk akademiker, der er nysgerrig af natur og med en god økonomisk forståelse? Er du resultatorienteret og kan du omsætte analyser til oplæg til konkrete indsatser? Og er du vedholdende i at se om de forventede effekter sker? Så vil vi gerne have dig med i vores team!Vores sundhedsøkonom har søgt nye udfordringer. I Center for Sundhed og Ældre søger vi derfor en ny kollega, der er analytisk skarp og som vil være med til at optimere og videreudvikle vores drift og indsatser besluttet på baggrund af økonomiske analyser. Vi har gennem det sidste års tid bl.a. arbejdet fokuseret på at optimere driften på hjælpemiddelområdet. Det vil være din første opgave at følge op på indsatserne – samt at sætte handling på yderligere tiltag, vi har i støbeskeen for at optimere driften på dette område. På sigt vil lignende analyser skulle foretages både indenfor sundhedsområdet, for eksempel genoptræning, samt hjemme- og sygeplejeområdet. Eksempelvis kan en kommende opgave være gennem økonomisk og datadrevet analyse, at optimere brugen af vores rehabiliteringspladser.Dit arbejdsområde vil være, gennem økonomiske, aktivitetsbaserede og datadrevne analyser, at komme med anbefalinger til videre handling og derigennem at understøtte ledelsen i at træffe datakvalificerede beslutninger.Personlige kompetencer som vedholdenhed og nysgerrighed kombineret med flair for konstruktivt og udbytterigt samarbejde er forudsætninger for, at lykkes i denne stilling.Vi skal bruge en selvstændig holdspiller, med faglige kompetencer og erfaring der dækker bredt indenfor nedenstående 

du har en relevant videregående samfundsvidenskabelig, økonomisk eller evt. sundhedsvidenskabelig uddannelse, som giver baggrund for at arbejde analytisk med opgaverne.
økonomisk grundlæggende forståelse – gerne med viden om sundhedsøkonomi og/eller sundhedsøkonomisk evaluering.
du har stærke datamæssige (kvantitative) kompetencer – både ift. økonomi, men også databehandling (i Excel). Du skal også være nysgerrig på vores aktivitetsdata.
du kan selvstændigt analysere aktivitetsdata og økonomi samt omsætte disse til mindre business cases samt analyser med forslag til meningsgivende ændringer i hverdagen med tydelige mål og opfølgning.
du er en sporhund, når det kommer til at finde datadrevne potentialer for gevinstrealisering
du har en høj formidlingsmæssig kvalitet i både din skriftlige og mundtlige kommunikation
du er fokuseret, har overblik og arbejder struktureret.
du evner at bevæge dig på flere niveauer. Dvs. at du evner at ’nørde’ ned i tallene, stille de rigtige spørgsmål og er selvstændig i at undersøge nærmere samt at formidle til forskellige faggrupper.
du sætter pris på en holdindsats, men evner at arbejde selvstændigt med opstilling af analyse og træk af data/økonomi.Det vil være en klar fordel, hvis du kender til sundheds- og/eller ældreområdet i en kommunal økonomisk kontekst.Vi er et borgerrettet område i konstant udvikling for at kunne matche omverdenens forventninger og behov. Værdighed og service er i fornyet fokus i disse tider. Vores vision i Center for Sundhed og Ældre beskriver fint vores tilgang til ældreplejen: Lev livet aktivt, i samarbejde med og om borgeren. Kommunens ydelser inden for sundhed og omsorg er derfor under stor forandring i øjeblikket, da Borgeren er i centrum via implementering af blandt andet den rehabiliterende tankegang i hele centret.Du vil blive ansat i Sekretariatet, Team Projekt og Analyse. Et velfungerende team med mulighed for faglig sparring, og hvor vi vægter humor og socialt samvær højt.Stillingen er på 37 t/ugen og besættes på overenskomstmæssige vilkår. Løn efter kvalifikationer samt mulighed for individuel forhandling.Flere oplysningerHvis du har spørgsmål til stillingen er du velkommen til at kontakte 

Sekretariatsleder Randi Mølager på tlf. 51 44 06 35.Frist for ansøgning

26. marts 2018 kl. 8.00.Første samtale forventes afholdt 9. april og evt. anden samtale 18. april. 
 ]