[Ufaglærte målere eller uddannede kort- og landmålingsteknikere søges til Kolding og Haderslev
Er du uddannet kort- og landmålingstekniker? Eller ønsker du et spændende karriereskifte? Så er muligheden der nu hos Geopartner Landinspektører A/S i Kolding og Haderslev.
Vi mangler lige nu ekstra hænder i Kolding og Haderslev, og søger derfor nye medarbejdere til disse kontorer. Vi søger uddannede kort- og landmålingsteknikere eller ufaglærte, som ønsker at prøve kræfter med en ny, spændende faglighed med store muligheder for udvikling. De to kontorer arbejder tæt sammen, hvilket betyder, at man vil blive tilknyttet begge kontorer, uanset om man har base i Kolding eller Haderslev.
Vi tilbyder et job i et udfordrende fagligt miljø, hvor du får stor mulighed for at udvikle dine kompetencer på store og små opgaver inden for opmåling og afsætning.
Som uddannet…
…kort- og landmålingstekniker leder du efter nye udfordringer i en privat landinspektørvirksomhed med fart over feltet. Vi er landsdækkende og er blandt de førende rådgivende landinspektørvirksomheder i Danmark. Med dig på holdet vil vi kunne tage større del i efterspørgslen fra kunder i Kolding- og Haderslev-området, hvor vores kolleger løber stærkt på mange forskellige projekter i byerne, som begge oplever stor udvikling.
Som ufaglært..
…kan du også komme i betragtning til stillingerne hos os. De vigtigste kompetencer, vi kigger efter, er din personlighed og evne til at omstille dig og lære nyt. Du skal være interesseret i at arbejde med teknik, og kvalitet, da målingerne hver gang skal være præcise og leve op til vores og kundens kvalitetsstandarder. Du skal have en grundlæggende forståelse for matematik, og erfaring fra håndværksfag kan være en fordel i jobbet.
Vi tilbyder vores kunder den allerstørste fleksibilitet, og vi ønsker at være branchens førerende landinspektørfirma, som står for at levere kvalitet, fleksibilitet og professionel rådgivning. Det sætter krav til, at man skal kunne tale med mennesker og evne at finde de bedste løsninger, så kunden får den hjælp han/hun har behov for, hurtigst muligt. De kompetencer du skal have med dig i baggagen er derfor en vis omstillingsparathed, godt humør, interesse for byggeri og anlæg, og ikke mindst gode samarbejdsevner.
Du vil få kyndig oplæring i instrumenter, tekniske begreber og opmåling. Lokalt vil du indgå i et team med 9 kolleger i Kolding og 8 i Haderslev. Den primære oplæring vil foregå i lokalområdet, men da vi er en landsdækkende virksomhed, vil du få mulighed for at lære af 230 dygtige kolleger landet over. Der kan derfor blive mulighed for yderligere oplæring på et af vore andre kontorer, ligesom du vil komme til at hjælpe på opgaver i andre byer.
Om stillingen
Du vil som medarbejder i Geopartner blive en del af en tillidsbaseret organisation, hvor du hurtigt får ansvar for opgaveløsninger. Dine opgaver vil bl.a. være:

at lave opmåling og databehandling.
at samarbejde med kolleger fra hele landet om udfordrende projekter, som vil udvikle din faglighed.
at samarbejde med kunder og etablere positive relationer til mange forskellige interessenter.
at tage ansvar for sagsstyring og aftaler.

Fælles for begge profiler gælder det, at vi ønsker os nye kollegaer med størst mulig tilknytning til lokalområdet. Enten bor du i Kolding- eller Haderslev-området forvejen, ellers kan du se dig selv i området på sigt. 
Ansøgning
Er du interesseret i en af stillingerne, så send din ansøgning og dit CV hurtigst muligt til områdechef i Geopartner, Asbjørn Lauridsen, på mail ahl@geopartner.dk. Oplys gerne i din ansøgning, hvor du har set opslaget. Ansøgningsfristen er 12/4, men vi læser ansøgningerne og indkalder til samtale løbende. Du er også velkommen til at ringe direkte til Asbjørn på tlf. 6120 4634.]