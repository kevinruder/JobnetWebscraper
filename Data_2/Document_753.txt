[ Koordinator almen praksis til nationalt diabetesforskningscenter - deltid   Er du almen praktiserende mediciner med interesse i diabetesområdet og et stort fagligt netværk og fungerer godt i et alsidigt og uhøjtideligt miljø? Så kan du være vores nye kollega.   DD2 - Dansk center for strategisk forskning i type 2 diabetes søger en almen praktiserende mediciner til at deltage i arbejdet med relanceringen og videreudviklingen af DD2 og varetage IDA (Individuel Diabetesbehandling i Almen praksis) projektets relationer til almen praksis. Ansættelsen er tidsbegrænset frem til den 31. december 2022. Tiltrædelse hurtigst muligt. Stillingen er som udgangspunkt på op til 8 timer pr. uge fordelt på 1-2 dage.    Dit nye job DD2 teamets opgave er at videreudvikle den nationale diabetesbiobank og -database vedrørende nydiagnosticerede type 2 diabetespatienter. Desuden driver teamet også IDA projektet, hvis omdrejningspunkt er samarbejdet mellem almen praksis og hospitalsambulatorier omkring at individualisere diabetesbehandlingen og hurtigere at implementere ny viden i praksis.    Stillingen ønskes besat med en person, som kan deltage i planlægningen af aktiviteter på centeret samt repræsentere centeret udadtil mod almen praksis. Der søges en person, som gerne har praktisk erfaring med konsulentarbejde og/eller lægeforeningsarbejde. Som koordinator er det vigtigt både at kunne se den overordnede sammenhæng i projekterne og have en god forståelse for de praktiske problemstillinger i driften. Koordinatoren skal indgå i DD2 teamet på 5-8 personer alle med forskellig faglig baggrund.    Det forventes, at koordinatoren deltager i efteruddannelsen af læger og personale i almen praksis omkring diabetesbehandlingen samt kan bidrage til styrkelsen af samarbejdet mellem almen praksis og de nye Steno Diabetes Centre. Det forventes også at være en væsentlig opgave at kunne biddrage til DD2’s arbejde med at organisere DD2’s materialeindsamling fra praksis i de enkelte regioner.    Din baggrund       Du er almen praktiserende mediciner med stor interesse for diabetesområdet       Du kender dagligdagen i almen praksis samt også gerne dagligdagen på laboratorier og ambulatorier       Du har et godt fagligt netværk, der dækker bredt i landet       Du er god til at tage initiativ og har lyst til at gøre en forskel i hverdagen       Du formidler information på en behagelig men også præcis og konkret måde       Du er hurtig til at sætte dig ind nye områder og arbejder målrettet, struktureret og selvstændigt       Du er fuld af gåpåmod - ansvarlig, initiativrig, serviceminded og en god holdspiller   Vi tilbyder dig          Selvstændige og spændende opgaver i et afslappet, uhøjtideligt, men travlt og afvekslende miljø       Engagerede kollegaer som du vil kunne sparre med       Fleksibilitet i forhold til selv at præge dine arbejdsopgaver og din arbejdsdag       En varieret hverdag hvor du selv fastlægger din tid mellem kontoret i Odense og arbejde hjemmefra. Det forventes dog, at du er på kontoret min. 2 gange pr. måned.  Dit nye arbejdssted      DD2 er et nationalt center, som arbejder med at optimere og individualisere behandlingen af personer med type 2 diabetes. Centeret startede i 2010 og er på et højt internationalt niveau. Det er eksternt finansieret, og kontoret er placeret i Odense i lokaler på Odense Universitetshospital. DD2 har mange partnere, som er placeret i hele Danmark. Se mere på www.dd2.nu. Vi arbejder i et lille og meget fleksibelt team, hvor alle har en varierende dagligdag. Det er vigtigt, at du kan deltage aktivt i dette og kan håndtere skiftende deadlines og arbejdsprioriteringer, ligesom der vil være perioder, hvor du i samarbejde med teamet vil skulle udføre opgaver ud over jobbeskrivelsen.   Løn- og ansættelsesforhold Ansættelse, befordringsgodtgørelse og aflønning sker i henhold til gældende overenskomst, hvor den ansættende myndighed er Region Syddanmark.    Spørgsmål Du er velkommen til at kontakte projektleder Jens Steen Nielsen på j.s.nielsen@rsyd.dk eller 21 60 90 32, hvis du har spørgsmål til jobbet.     Din ansøgning  Vi ser frem til at modtage din ansøgning med CV samt andre relevante dokumenter. Der er ansøgningsfrist den 2. april.  ]