[Arbejdsområde og opgaverDu vil som student i Grundvandskortlægningen få en bred vifte af opgaver, primært med relation til udvikling af open source spatiotemporale databaser og GIS via SQL, plpgsql, pyqgis og Python. Du vil i dit arbejde blive knyttet til grundvandskortlægningens 2 teams, som udfører grundvandskortlægning i hele landet. Dine kvalifikationer Vi lægger vægt på, at du: 

Er studerende, gerne inden for datalogi eller anden it-uddannelse 
En god faglig bredde og har min. 2 år tilbage af uddannelsen 
Arbejder selvstændigt og systematisk 
Er serviceorienteret med gode samarbejdsevner 
Yder en vedholdende, resultatorienteret indsats 
Har kendskab og flair for PostgreSQL, PostGIS, QGIS og Python Vi tilbyder et interessant studiejob, der giver mulighed for selvstændigt arbejde med en god faglig indsigt på grundvandområdet og samtidig en indsigt i hvorledes principperne i grundvandskortlægningens resultater anvendes administrativt. 60 timer pr. måned. Se mere her http://www.mst.dk/gko Løn- og ansættelsesvilkår Løn- og ansættelsesvilkår i henhold til gældende overenskomst. Ansættelsesområdet er Miljø- og Fødevareministeriet med tilhørende institutioner. Tjenestestedet er Miljøstyrelsens enhed Nordjylland, der er beliggende i Aalborg. Tiltrædelse Forventet opstart i uge 18, hvor den første periode går med oplæring. Yderligere oplysninger Jakob Lanstorp, tlf. 93597107. Sådan søger duDu søger stillingen online ved at trykke på ”Søg stillingen” til højre i stillingsopslaget. Dine oplysninger vedlagt ansøgning og CV skal vi have senest den 3. april 2018. Vi forventer at holde samtaler i uge 15.Miljø- og Fødevareministeriet betragter mangfoldighed som et aktiv og opfordrer alle uanset personlig baggrund til at søge.Miljøstyrelsen er en del af Miljø- og Fødevareministeriet. Vi er statslig myndighed for natur, vand og miljø og arbejder for at sikre en bæredygtig balance mellem beskyttelse af natur og miljø, benyttelsen af naturressourcer og gode rammer for borgere og virksomheder. Vejen til en rig natur, et sundt miljø, og gode, grønne rammer for borgere og virksomheder går via åbenhed og dialog, for vi tror på, at de bedste miljøløsninger findes, hvis vi samarbejder med alle interessenter. Dialog med kommuner, borgere, erhvervsliv og andre myndigheder er centralt i vores arbejde. Miljøstyrelsen har ca. 1.000 medarbejdere fordelt på hovedkontoret i København og 10 enheder over hele landet.
 ]