[IT-Universitetet arbejder intensivt på Business intelligens området og vi har derfor brug for en studentermedhjælper der interessere sig for data.   Du vil primært komme til at arbejde med et MSQL datavarehus, der ligger til grund for ITU’s Business Intelligens system Qlik. Datavarehuset udbygges løbende med nye forretningsområder, hvilket giver en naturlig variation i arbejdsopgaverne.  Vi prioritere automatisering og genanvendelighed, og det er derfor vigtigt at din kodestil er generel, struktureret og med kommentarer.   Da du kommer til at indgå i et team og da der vil være en del samarbejde på tværs af afdelinger, er det også vigtigt at du er imødekommende.  Vi forventer at du læser Data Science eller en lignende IT-uddannelse med fokus på dataanalyse, Business Intelligens eller Machine Learning. Derudover vil det være en fordel hvis du har erfaring med SQL og Visual Studio, da det kommer til at være dine primære værktøjer.   IT-Universitetet tilbyder 

En spændende arbejdsplads og en flok venlige og kompetente kolleger, der altid er parate til at  hjælpe
Et international arbejdsmiljø med mange forskellige nationaliteter 
Billigt medlemsskab til fitnesscenter 
Vi har en åben og uformel omgangstone og en afvekslende hverdag.  Ansættelse og aflønning Aflønning og øvrige ansættelsesforhold sker i henhold til overenskomst mellem Finansministeriet og PROSA. Arbejdstiden er ca. 15 timer pr. uge.   Stillingen ønskes besat snarest og senest den 1. april 2018.  Yderligere information Du er velkommen til at kontakte IT-sektionsleder Zoran Dimovski tlf. 7218 5149/e-mail zodi@itu.dk eller BI udvikler Lou Rudd telf. 72185116/e-mail loru@itu.dk, hvis du ønsker yderligere information om stillingen.  Ansøgningsprocedure Du kan kun søge stillingen igennem vores e-rekrutteringssystem. Søg ved at trykke på knappen "Søg stillingen" nederst i stillingsannoncen på vores hjemmeside: http://www.itu.dk/stillinger. ; Ansøgningsfristen er den 22. marts 2018 kl. 12:00.  Samtaler forventes afholdt i uge 13 eller 14.   IT-Universitetet ønsker at afspejle et internationalt miljø og ser mangfoldighed som en ressource. Vi opfordrer alle kvalificerede uanset personlig baggrund til at søge stillingen. ]