[Som ekstern interviewer ved Wilke, er du med til at skabe grundlaget for vores virksomhed: At skabe forandringer baseret på kundeindsigter!
Gennem personlige interviews, hjælper vi i Wilke danske virksomheder med at blive klogere på mennesker og deres holdninger. Som vores nye eksterne interviewer, vil du være ansvarlig for indsamling af data gennem kontakt til mennesker på bestemte locations i dit nærområde i København. Værktøjet er i denne sammenhæng elektroniske spørgeskemaer på tablets.
Som en del af vores eksterne interviewerteam kan du forvente:

Et stærkt og samarbejdsvilligt team med kollegaer i hele Danmark
En fleksibel arbejdsplads – hvor du byder ind på de vagter du ønsker
Et sjovt og anderledes arbejdsmiljø
Attraktiv løn
Grundig briefing og opfølgning på den enkelte opgave
Mulighed for at hjælpe og forbedre danske virksomheder.

For at blive en fast del af vores eksterne interviewer team skal du have en positiv, udadvendt, kontaktsøgende og troværdig attitude, samt have flair for at få respondenterne i tale.
For at blive en del af vores eksterne interviewerteam forventer vi at:

Du behersker både dansk, engelsk og tysk – på samtaleniveau
Du kan arbejde i aften timerne mellem kl. 16-23
Du er moden og ansvarsbevidst
Du er fleksibel og kan arbejde på flere tider af dagen – hverdag og weekend
Du er mødestabil og pålidelig
Du er pligtopfyldende og selvstændig.

Jobbet er freelance, og arbejdsmængden vil variere fra periode til periode, opgaverne ligger på 4-25 timer ugentligt. Alle vagter planlægges i samarbejde med dig, og du har derfor selv indflydelse på antallet af vagter. En vagt har typisk varighed af 4 timer, men i nogle perioder, vil der være mulighed for længere vagter. Vi ser frem til at høre fra dig!
Har ovenstående fanget din interesse, så send en mail til job@wilke.dk, vedlæg en kort beskrivelse af dig selv og et vellignende foto. Oplys gerne om du har kørekort og/eller egen bil til rådighed samt om du ejer en tablet.
Hvem er vi:
Wilke A/S er en dansk rådgivnings- og analysevirksomhed, der siden 1999 har hjulpet virksomheder og organisationer i ind- og udland med løse deres udfordringer gennem indsigt. Wilke A/S indsamler og analyserer data der omfatter opinionsundersøgelser, brugertilfredshedsundersøgelser og markedsanalyser
 ]