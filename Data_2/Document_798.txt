[Brænder du for at optimere vores kunders proceslinjer ved at sikre det rigtige flow? Trives du med ”pulsen” i en salgsafdeling?
Så har vi en spændende stilling i et internationalt miljø, der vil give dig udfordringer indenfor kundedesignede fabrikslayouts, og hvor målet er, at forblive verdens største leverandør af maskiner og procesudstyr til æggeprocesindustrien.
SANOVO TECHNOLOGY GROUP er de seneste år vokset ganske betydeligt, og vi står stadig overfor nye spændende opgaver. Blandt kunderne, som befinder sig i hele verden, er vi kendt for vores høje kvalitet og sikre levering af unikt udstyr inden for produktionslinjer til bearbejdning af æg og ægprodukter, og den position ønsker vi at fastholde.
Hvad ligger der i rollen?
Med reference til vores Group Sales & Marketing Director, får du sammen med en kollega ansvar for udarbejdelse af kundespecifikke fabriks- og udstyrslayouts, der tilgodeser kundens ønsker og behov, og sikrer dem det mest optimale flow i deres fabrik. Vores produktprogram består af højteknologiske maskiner- og procesudstyr, og udarbejdelse af layouts er en del af salgstilbuddet, hvorfor du vil få et tæt samarbejde med vores sælgere world wide.
Projekterne spænder over alt fra udskiftning/optimering af anlæg i eksisterende bygninger, til green field projekter hvor dit layout danner grundlag for en helt ny fabrik.
Udarbejdelse af fabrikslayouts vil være din væsentligste opgave, men herudover vil jobbet også indeholde:

Teknisk kontrol af salgstilbud samt support til sælgere f.eks. if. behov for sammenbygning af standardmaskiner til komplette produktionsanlæg
Mindre tekniske beregninger af energiforbrug (el, vand, damp, gas mv.) if. tilbud på komplette fabriksanlæg
Hvad forventer vi af dig?

Du er uddannet maskintekniker, produktionsteknolog, teknisk designer eller tilsvarende, og har nogle års praktisk erfaring
Du er stærk i såvel 2D og 3D tegneprogrammer (gerne AutoCAD og SolidWorks)
Du har, ligesom os, høje krav til kvalitet og du bestræber dig altid på at levere et gennemarbejdet produkt, der afspejler kravene til såvel helheden som den nødvendige detaljeringsgrad – herunder kravet til dokumentation
Du arbejder selvstændigt, men indgår også med stor selvfølgelighed i et teambaseret samarbejde
Du trives i et miljø, hvor arbejdet ofte går på tværs af såvel faggrupper, afdelinger og lande, og hvor man skal være opsøgende og i daglig dialog med mange mennesker. Det er derfor også et krav, at du formulerer dig klart og med fokus på modtageren, uanset om det er mundtligt eller skriftligt – på dansk eller engelsk
Hvad kan du forvente af os?
Vi tilbyder en spændende stilling i en international virksomhed med gode udviklings- og karrieremuligheder, samt en gage med pensions- og sundhedsordning, som modsvarer krav og kvalifikationer.
Du vil blive en del af ”Group Sales & Marketing”, der er placeret i vores hovedkvarter i Odense, og som pt. beskæftiger i 14 medarbejdere. Afdelingens ansvarsområder er salg, salgssupport og marketing world wide, og servicerer alle SANOVO TECHNOLOGY’S udenlandske salgskontorer og sælgere.
Vi har en uhøjtidelig virksomhedskultur med en høj grad af medarbejdertilfredshed, og hvor den flade organisationsstruktur giver mulighed for at træffe hurtige beslutninger. Vores hverdag kan som nævnt til tider være hektisk, men vi prioriterer fællesskabet højt, og lægger også vægt på, at det skal være sjovt at gå på arbejde. Vi har derfor også sociale arrangementer flere gange årligt.
Har du spørgsmål til stillingen, er du velkommen til at kontakte Group HR Manager Pia Lærke på telefon 2779 3840 eller Group Sales & Marketing Director Michael Behrendsen på telefon 2673 0803.
Send din ansøgning bilagt CV og relevante bilag via ”knappen” herunder senest den 25. marts 2018.]