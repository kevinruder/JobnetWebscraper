[Om jobbet:Vi søger en erfaren og engageret sundhedskonsulent til Fællesfunktionen i Sundhed og Trivsel, Børn og Unge, som har stærke data- og evalueringskompetencer, gode samarbejdsevner og er en stærk formidler.
Dine opgaver består primært af

Understøttelse af Sundhedsplejen og Tværfaglig Enhed med særlig vægt på evaluerings- og analyseopgaver
Gennemførelse af årlige elevtrivselsmålinger
Evaluering af investeringsmodeller på sundhedsområdet
Ledelsesunderstøttelse og udarbejdelse af beslutningsoplæg om relevante sundhedsindsatser
Din profil:Faglig og erfaringsmæssig

Samfunds- eller sundhedsfaglig uddannelsesbaggrund på kandidatniveau
Du har erfaring med analyse- og evalueringsarbejde – gerne både kvantitativ og kvalitativ – og kan designe evalueringer, der skaber merværdi for børnene og de unge
Du er dygtig til at formidle data på en let og forståelig måde for brugere, samarbejdspartnere og beslutningstagere
Du har erfaring med ledelsesbetjening og udarbejdelse af klare beslutningsoplæg
Du har erfaring med projekt- og procesledelse i tværfagligt miljø og lykkes med at skabe gode resultater via bred involvering
Du har viden om forebyggelse og sundhedsfremme på børn og unge-området – herunder viden om de data, der understøtter dette arbejde
Du har erfaring fra arbejdet i en politisk ledet organisation
Personligt 

Du er kendt for at være dygtig til at samarbejde og møder andre med ydmyghed, tillid og respekt
Du har et stort personligt drive, arbejder selvstændigt med dine opgaver og har samtidig en god fornemmelse for, hvornår dit arbejde kræver ledelsesmæssig involvering
Du har et godt overblik og løser dine opgaver med stor ansvarlighed
Derfor skal du vælge os:Du bliver en del af en velfungerende afdeling i et tværfagligt miljø, hvor kulturen er præget af stort engagement, høj faglighed og dedikation i forhold til at gøre en sundheds- og trivselsmæssig forskel for byens børn og unge.
Børn og unge-politikken og Stærkere Fællesskaber er en del af vores DNA. https://www.aarhus.dk/da/omkommunen/organisation/Boern-og-Unge/BU-job/Staerkere-faellesskaber.asp
Kan du se dig selv, som en del af det, skal du vælge os.
Løn og ansættelsesvilkår:Stillingen ønskes tiltrådt 1. august 2018.Der er tale om en fuldtidsstilling på 37 timer/uge. Løn- og ansættelsesforhold efter gældende overenskomst.Endelig lønfastsættelse sker efter forhandling med den forhandlingsberettigede faglige organisation på baggrund af kvalifikationer.
Dit arbejdssted vil være Grøndalsvej 2, 8260 Viby J.
Hvis du vil vide mere:Har du spørgsmål til stillingen kan du kontakte sektionsleder Charlotte Bøcher (clb@aarhus.dk, telefon: 41854540) eller sektionsleder Mette Bødiker Vestergaard (mbv@aarhus.dk, telefon: 29203984).
Ansøgning:Klik på nedenstående link for at udfylde og sende din ansøgning. Alle felter med * skal udfyldes. Først når du har modtaget en kvittering pr. e-mail, har vi modtaget din ansøgning.
Ansøgningsfristen er 2. april 2018Ansættelsessamtaler afholdes 10. april og 13. april 2018. Bliver du indkaldt til 2. samtale, må du forvente at skulle løse en hjemmeopgave.I Børn og Unge har vi en generel politik om, at der ved ansættelser indhentes referencer samt straffe- og børneattest. Du må derfor forvente at blive anmodet herom, hvis vi tilbyder dig stillingen.
Om os:Om Sundhed og TrivselSundhed og Trivsel er en del af Pædagogisk Afdeling i Magistratsafdelingen for Børn og Unge. Afdelingen beskæftiger sig med at fremme fysisk og mental sundhed samt trivsel hos børn og unge, dels gennem forebyggende indsatser, dels ved at yde hjælp til særligt udsatte børn og unge. Sundhed og Trivsel repræsenterer en stor bredde af fagligheder: Sundhedsplejersker, kommunale børn og unge-læger, fysioterapeut, pædagogiske konsulenter, akademiske konsulenter og administrative medarbejdere.
Sundhed og Trivsel består af Sundhedsplejen opdelt i fire områder, Tværfaglig Enhed, som tilbyder vejledning og sparring for pædagogisk personale på 0-6 års området, samt Fællesfunktionen. I Fællesfunktionen er den primære opgave som konsulent at fremme sundhed og trivsel ved at understøtte skoler, dagtilbud, klubber og sundhedspleje.
Du kan desuden læse mere om Sundhed og Trivsel her:
https://www.aarhus.dk/da/omkommunen/organisation/Boern-og-Unge/PA/ST.aspx]