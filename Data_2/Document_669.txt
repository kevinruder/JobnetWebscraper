[ 
Aalund søger medarbejdere til telefoninterview!
 
25-30 timer ugentligt. Indsigt i forretningsprocesserne hos danske og internationale erhvervsvirksomheder. Fast timeløn.
 
Hvad kan vi tilbyde dig? Vi tilbyder dig et spændende og fleksibelt job, der giver indblik i det daglige arbejde i en konsulentvirksomhed. Vores interviewere får en grundig uddannelse, spændende projektbriefinger, arbejder i små teams, samt lærer af deres coach og kolleger. Vi har 42 arbejdspladser i Århus midtby.  
 
Hvem er Aalund Research Center? Aalund Research Center har siden 1990 været Danmarks førende inden for markedsundersøgelser på Business to Business – i Danmark og i udlandet. Besøg vores hjemmeside på http://www.aalund.com/, hvis du ønsker yderligere uddybning omkring vores virksomhed. Vore kunder anser os for at være de bedste i Danmark til at lave interview. Vi har en unik position i Danmark med hensyn til seriøs behandling af respondenter, høj svarprocent og fejlfrie interview. Når vi foretager dataindsamling til vores kvalitative og kvantitative undersøgelser, anvender vi både deltids- og fuldtidsansatte. Undersøgelserne foregår både på dansk samt på en række fremmedsprog.  
 
Hvad forventer vi af dig? Du skal være serviceminded, god til mundtlig kommunikation og såfremt du behersker flere sprog, har du en klar fordel hos os. Du skal have en naturlig interesse for marketing, og befinde dig godt i et internationalt team-miljø. Vi glæder os til at få dig med på holdet, hvis du mener, du kan leve op til disse krav. Vi ringer i dagtimerne fra 08.30 – 16.00 mandag til torsdag, og fredag fra 08.30 – 14.30. Kulturen i Aalund er kendetegnet ved høj faglig standard og godt humør. Der er plads til personligheder, men ikke til egoisme. Vi driver virksomheden efter værdierne: Selvstændighed, Åbenhed, Engagement, Innovation og Teamkultur. Hvis dette måtte have din interesse - så send os din ansøgning samt et cv.]