[Vi søger en projektkoordinator til Hovedstadens Beredskabs Ungdomsbrandkorps, der spiller en vigtig rolle i det samlede forbyggende arbejde i Hovedstadens Beredskab. Her bliver projektkoordinatoren en nøgleperson.Ungdomsbrandkorpset er et aktivt fritidstilbud, som giver unge fra udsatte boligområder mulighed for at lære om brandmandsfaget og udvikle kompetencer, der ruster dem til at tage en uddannelse og indgå på arbejdsmarkedet. Ungdomsbrandkorpset er målrette udsatte boligområder i Københavns Kommune, og vi arbejder målrettet på at øge sociale, faglige og samarbejdskompetencer hos de unge.Vi udvikler hele tiden Ungdomsbrandkorpset. I 2018 planlægger vi f.eks. som noget nyt at starte et hold brandkadetter udelukkende med unge fra såkaldte modtageklasser (integrationsklasser). Samtidig er vi i dialog med vores øvrige 7 ejer kommuner om at indgå et samarbejde og udbrede de gode erfaringer fra Ungdomsbrandkorpset i København til unge i flere af vores ejer kommuner.Projektteamet består af projektkoordinatoren, en brandmandsfaglig vagtmester og en projektleder. Herudover har vi en række løst tilknyttede instruktører og mentorer. Du bliver den centrale koordinerende medarbejder i Ungdomsbrandkorpset.Vi ser fortsat et behov for at pleje relationerne og bygge bro til unge i vores udsatte boligområder. Det så vi eksempelvis nytårsaften 2017, hvor vores brandfolk og brandbiler flere steder i hovedstadsområdet blev beskudt med fyrværkeri. Her spiller Ungdomsbrandkorpset en central rolle i det forebyggende arbejde.Dine arbejdsopgaverDu får selvstændige og spændende opgaver i et uhøjtideligt og afvekslende, men travlt miljø.
Opgaverne består af:

Koordinering af teamets daglige opgaver, samt administration og praktiske opgaver i forbindelse med rekruttering og forløb for brandkadetter
Koordinering, udvikling og sikring af data ift. evaluering og afrapportering med fokus på effektmåling
Ansvar for processen for udvælgelse af de unge, Samtidig vil du spille en central rolle ift. samarbejdet med skoler og socialforvaltning osv.
Administration og ansvar for data/dokumenter f.eks. forældresamtykke, data til evaluering, børneattester, udfærdigelse af mødeindkaldelse og referater m.m.
Herudover skal du være indstillet på at tage de ad hoc-opgaver, der kan opstå i et lille team.Hovedstadens Beredskab er i gang med en organisationsændring. Dette kan sandsynligvis få indflydelse på indholdet i stillingen, og du skal derfor være indstillet på at stillingens opgaver kan ændre sig. Derfor skal du have interesse for at ville påtage dig opgaver, der også ligger ud over Ungdomsbrandkorpset.
Dine kvalifikationerDin uddannelsesmæssige baggrund er ikke af afgørende betydning. Vigtigst er det, at du har erfaring med at koordinere, administrere og udvikle tværgående projekter. Du er fleksibel og åben overfor at tage nye opgaver på dig, og deltage i løsningen af mange forskelligartede arbejdsopgaver.
Du vil, sammen med lederen af Ungdomsbrandkorpset, skulle tage teten ift. fortsat udvikling af projektet. Derfor kræver vi, at du er udviklingsorienteret, og ikke er bange for at sætte udvikling i gang og tage ejerskab for udviklingsopgaverne.
Vi lægger vægt på, at du har erfaring med socialt arbejde med udsatte unge. Desuden skal du kunne arbejde meget selvstændigt og være omstillingsparat. Du udviser initiativ, samtidig har du en god forståelse for helheden i en organisation.
Du skal have gode kommunikative evner både på skrift og i tale. Vi ser også meget gerne, at du kan etablere og vedligeholde gode samarbejdsrelationer – og har erfaring med dette i forhold til det kommunale eller offentlige regi. Din tilgang til kolleger, samarbejdspartnere, borgere og unge er ordentlig og respektfuld.
Yderligere oplysningerLæs mere om ungdomsbrandkorpset her.
Har du spørgsmål er du velkommen til at kontakte projektleder Kenneth Tang på tlf. 2030 6858 (mellem kl. 12-14) eller på mail kentan@hbr.dk.
Løn- og ansættelsesvilkårLøn og ansættelsesvilkår i henhold til gældende overenskomst og efter principperne i Ny Løn.Arbejdstiden er 37 timer om ugen, der er mulighed for flextid. Stillingen er tidsbegrænset til 31. december 2020.AnsøgningSøg stillingen via dette link senest den 29. marts 2018. Vi forventer at afholde samtaler i uge 16/17.
Du bedes vedlægge ansøgning og CV.
Læs mere om Hovedstadens Beredskab her http://www.hbr.dk.
Om Hovedstaden BeredskabHovedstadens Beredskab er Danmarks største beredskab med næsten 1.000 medarbejdere og et samlet budget på ca. 500 mio. kr. Beredskabets opgave er at forebygge, begrænse og afhjælpe skader på personer, ejendom og miljøet ved ulykker og katastrofer.
Vi dækker 8 kommuner og ca. 1 mio. borgere, og vores ambition er at være på forkant med udviklingen af fremtidens beredskab og være en stærk medspiller i forhold til kommunernes visioner om at skabe tryghed og robusthed til gavn for borgerne.
Hovedstadens Beredskab ser mangfoldighed som en ressource og værdsætter, at medarbejderne hver især bidrager med deres særlige baggrund, personlighed og evner.]