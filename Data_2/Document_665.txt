[Ree Park søger dyrepasser til parkens Savanneafdeling. Stillingen er fuld tid og vagtbærende.
Som dyrepasser er det din opgave at skabe og sikre forhold for dyrene, så vi kan opretholde en så høj dyreetisk og velfærdsmæssig standard som Ree Park sætter en ære i.
Dine opgaver:

Forestå den daglige pasning af parkens dyr, herunder føre tilsyn, renholde og fodre.
Føre tilsyn med anlæggets nødvendige sikkerhed for dyr og mennesker (både udeanlæg og stalde).
Sikre den daglige aktivering og velfærd af parkens dyr.
I et vist omfang vedligeholde stalde og anlæg.
Dagligt sikre dataindsamling, herunder rapportering af behandlinger, fødsler, død, parringer, adfærd etc.
Medvirke til at sikre et til stadighed godt arbejdsmiljø.
Overholde div. arbejds-, sikkerheds- og evakueringsprotokoller udarbejdet af ledelsen.
Holde sig ajourført med personalehåndbogen
Dagligt holde sig ajour med sektionens mailboks og parkens aktivitetskalender.

Du har:

uddannelse som dyrepasser
Lyst til at arbejde med dyr og mennesker
God fysik og værdsætter arbejdet med store dyr.
God praktisk og teknisk forståelse.
Erfaring med anvendelse og håndtering af større maskiner.
Udpræget team player ånd.
Fleksibilitet og robusthed
Lyst til aktivt at medvirke i et selvkoordinerende arbejdsmiljø

 ]