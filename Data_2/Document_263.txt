[Teknisk orienteret medarbejder med styr på tværsektorielt samarbejde og telesundhedsløsninger søges til nyoprettet stilling i Fælles Servicecenter for Telesundhed i den midtjyske region Ønsker du at bidrage til opbygningen og driften af en at de væsentligste fællesoffentlige initiativer i den midtjyske region, skal du søge denne stilling. Du skal bidrage til at Fælles Servicecenter for Telesundhed bliver en succes for 19 midtjyske kommuner og alle hospitaler i Region Midtjylland. En succes som kommer til udtryk ved,  at borgerne altid kan få hjælp til deres tekniske udstyr, når de modtager behandling i eget hjem, at de sundhedsfaglige medarbejdere kan koncentrere sig om at levere sundhedsydelser og at centeret strategisk, vidensmæssigt og operationelt, understøtter de telesundhedstiltag som sættes i gang i landsdelen, herunder National KOL.   Du skal i samarbejde med relevante sundhedsfaglige mararbejdere, it-afdelinger, medicoteknikere og andre nøglepersoner i kommuner og i Region Midtjylland, sikre at alle de telesundhedstiltag som Fælles Servicecenter understøtter, har det optimale tekniske setup, til gavn for både borgerne og sundhedsfaglige medarbejdere.Du har derfor kendskab til it, telemedicin og telesundhed, brugervenlighed, deling af data, it-infrastruktur, automatisering og teknisk procesunderstøttelse af arbejdsgange på tværs af sektorer og hvordan man arbejder med standardisering af teknologianvendelsen. Fælles Servicecenter skal supportere borgeres og sundhedsfagliges anvendelse af informations- og kommunikationsteknologi i en meget bred forståelse. Du skal derfor kunne orientere dig inden for et område i rivende udvikling og med mange forskellige teknologiske løsninger; herunder bred anvendelse af videokommunikation, telemonitorering, telemedicinske målinger, virtuelle træningsløsninger m.m. Fælles Servicecenter for Telesundhed er etableret som en samarbejdsorganisation og referer til sundhedsstyregruppen i den midtjyske landsdel. Centeret holder til på Regionshospitalet Horsens, som har flere års erfaring med telemedicin både i klinikken og i Sundheds-it. I det daglige vil du referere til lederen af Fælles Servicecenter. Udover din kollega i Fælles Servicecenter vil dine nærmeste kollegaer være at finde i Kvalitet og Sundheds-IT afdelingen på hospitalet. Her vil der være god mulighed for sparring samt fagligt- og socialt fællesskab, mv. Vi lægger vægt på at du:  Har relevant teknisk baggrund og sundhedsfaglig forståelse Kan samarbejde med både teknikere og ikke teknikere og kan begå dig i et meget komplekst, virtuelt og omskifteligt organisatorisk miljø med mange interessenter og dagsordener Har viden om it, telemedicin og telesundhed, brugervenlighed, deling af data, it-infrastruktur, automatisering og teknisk procesunderstøttelse af arbejdsgange på tværs af sektorer Har arbejdet med standardisering af teknologianvendelse Kan orientere dig inden for et teknisk område i rivende udvikling Kan fungere som teknisk bindeled og formidle den viden som Fælles Servicecenter besidder, til de mange interessenter i kommuner og i Region Midtjylland   Løn- og ansættelsesvilkår:Stillingen opslås som fuldmægtig. Det er en fast stilling, på fuld tid og ønskes besat fra 1. juni 2018. Løn- og ansættelsesvilkår i henhold til gældende overenskomst. Afhængig af din baggrund og kvalifikationer vil der evt. kunne forhandles kvalifikationstillæg.Tjenestestedet vil være Regionshospitalet i Horsens. Yderligere oplysninger:Organisatorisk er stillingen placeret i Administrationen på Regionshospitalet Horsens med reference til administrationschefen. Har du spørgsmål til stillingen, er du velkommen til at kontakte administrationschef Jan Højgaard Funder, mail: JANFUN@rm.dk, tlf. 2480 0003 eller Kvalitetschef Ida Rønne Antonsen, mail: IDAROEN@rm.dk, tlf. 2169 4545 Ansøgning indsendes elektronisk via nedenstående link. Ansøgningsfrist: 9. april 2018. Første samtalerunde: 20. april 2018. Eventuel anden samtalerunde: 26. april 2018. Du kan finde yderligere oplysninger om Fælles Servicecenter på www.faellesservicecenter.dk, om  sundhedsaftalen i den midtjyske landsdel på http://www.sundhedsaftalen.rm.dk og om Regionshospitalet i Horsens på Region Midtjyllands hjemmeside. Regionshospitalet Horsens er et af de fem akuthospitaler i Region Midtjylland. Optageområdet er på 218.000 indbyggere, budgettet på 1,0 mia. kr. og DRG-omsætningen på 1,1 mia. kr. Da Region Midtjylland løbende gennemfører besparelser og omorganiseringer, vil omplaceringsramte medarbejdere, der søger stillingen, have fortrinsret til samtale.  Da Region Midtjylland løbende gennemfører besparelser og omorganiseringer, vil omplaceringsramte medarbejdere, der søger stillingen, have fortrinsret til samtale  
Denne jobannonce blev oprindeligt opslået på https://www.ofir.dk/
(Den originale annonce kan ses på: https://www.ofir.dk/showojob.aspx?ofirid=10bd7c57)]