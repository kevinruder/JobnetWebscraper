[Vil du deltage i arkæologiske udgravninger og gennemføre opmålinger med GPS og totalstation af arkæologiske udgravninger?    Som arkæolog på Københavns Musen bliver du en del af Antikvarisk Afdeling, som varetager ansvaret for forvaltningen af Museumslovens kapitel 8 indenfor arkæologi og bygningsmassen i museets ansvarsområde.        Københavns Museum dækker forskning i og formidling af alle perioder af Københavns historie og samarbejder med kommunale forvaltninger, borgere og private aktører om kulturmiljø og den faste kulturarv, og vi tilbyder et spændende job i et innovativt miljø med engagerede medarbejdere og dygtige kolleger.     Vi ønsker at skabe nysgerrighed, videbegærlighed og diskussionslyst hos byens borgere og besøgende, og med Arkæologisk Værksted at præsentere København som en moderne metropol med et levende og dynamisk forhold til sin kulturarv.     Københavns Museum  Københavns Museum er en del af enheden Historie & Kunst i Kultur & Fritidsforvaltningen. Enheden omfatter Nikolaj Kunsthal, Thorvaldsens Museum og Københavns Stadsarkiv. Arbejdet på Københavns Museum bliver planlagt og gennemført i sammenhæng med strategi- og indsatsområder i Historie & Kunst.      Du vil løse følgende opgaver     Deltage i arkæologiske udgravninger   Gennemføre opmålinger med GPS og totalstation af arkæologiske udgravninger   Yde væsentlige bidrag til implementeringen af beretningsprogrammet Intrasis 3 på Københavns Museum i form af opsætning af opmålingsmetode, bidrage til standardisering, transformering af data fra Intrasis 2 mv.    Støtte kolleger i brugen af Intrasis    Vi søger dig med følgende kvalifikationer   Udannet forhistorisk- eller middelalderarkæolog   Erfaring med udgravning af lokaliteter med kompliceret stratigrafi   Stor erfaring med opmåling af arkæologiske objekter med GPS og totalstation   Grundlæggende viden om kortprojektioner, geoider og transformationer imellem forskellige projektioner   Kendskab til Intrasis 2 og Intrasis 3 er et krav   Kørekort til personbil (B)    Du skal være indstillet på, at opgaverne i Antikvarisk afdeling ofte løses i teams med stort ansvar til den enkelte medarbejder.       Løn- og ansættelsesvilkår    Arbejdstiden er på 37 timer om ugen. Løn- og ansættelsesvilkår fastsættes i henhold til gældende overenskomst.    Ansættelsen er til den 31. december 2018.       Stillingen vil være med ansættelsesstart hurtigst muligt.    Yderligere oplysninger Yderligere oplysninger om stillingen kan fås hos ved henvendelse til arkæologisk leder Lars Ewald Jensen på 4042 6427.       Søg stillingen via nedenstående link senest fredag den 23. marts 2018 Vi forventer at holde samtaler den 26. og 27. marts 2018.      ]