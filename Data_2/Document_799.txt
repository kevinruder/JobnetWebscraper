[Fermacell Scandinavia søger en byggefagligt stærk teknisk rådgiver med stærke IT-kompetencer og indsigt i beregning og projektering.VirksomhedenFermacell Scandinavia er en del af en større international byggevareleverandør, der er repræsenteret over det meste af verden. Aktiviteterne i Skandinavien styres fra hovedkontoret i Gedved.Hovedproduktet er fibergipsplader, der anvendes overalt i det indvendige byggeri både til loft, vægge, gulv og facade samt et stort sortiment af tilbehør og stålprofiler. Fermacell er Europas førende leverandør af fibergipsplader og er i stærk udvikling med solide vækstrater. Et nyt stort satsningsområde er produkter og løsninger til facade og beklædning.Fermacell Scandinavia er kendt for et højt serviceniveau, stor teknisk ”know-how”, velfungerende logistik og ikke mindst produkter og løsninger, der giver store fordele både i det færdige byggeri og under udførelsen. Aktuelt vinder virksomheden desuden markedsandele med en innovativ software, der giver store besparelser og nye muligheder for bl.a. arkitekter og entreprenører.Læs mere på http://www.fermacell.dkStillingenVi søger en fagligt kompetent teknisk rådgiver, der kan medvirke til vores fortsatte udvikling inden for teknisk support, beregning, projektering og kundeservice samt ikke mindst tage ansvaret for udviklingen af den fremtidige satsning på løsninger til facader og beklædning.Det er vigtigt, at du har flere års erfaring med byggeri, solid byggefaglig indsigt samt at du er kundeorienteret og har lyst til at deltage aktivt i den løbende rådgivning og servicering bl.a. overfor entreprenører, arkitekter og typehusfirmaer.Vi lægger bl.a. vægt på flg. erfaring, kvalifikationer og egenskaber:
En byggeteknisk baggrund som f.eks. bygningskonstruktør, bygningsingeniør, civilingeniør eller arkitekt.
Solid byggefaglig indsigt – bl.a. omkring facadeløsninger, konstruktioner og statik.
Vant til at lave beregning/projektering ved brug af IT-baserede beregnings- og projekteringsværktøjer.
Erfaring med tilbudsgivning og -opfølgning.
Erfaring med at styre/lede udviklingsprojekter.
Meget gerne erfaring med – og minimum lyst til – at deltage aktivt i rådgivning og servicering af kunder; herunder selvstændige kundebesøg og sambesøg med konsulenterne.
Erfaring med / indsigt i brand- og lydtekniske områder.
Struktureret og engageret arbejdsstil med blik for detaljer og nøjagtighed – uden at det går ud over tempo og fremdrift.
Åben og humørfyldt personlighed, der tænder på at være med til at udvikle og skabe vækst.
Erhvervserfaring fra en større entreprenør- eller arkitektvirksomhed, typehusproducent eller byggevareleverandør med egen teknisk afdeling er en stor fordel, men ikke et krav. Kandidater med kortere erhvervserfaring kan sagtens komme i betragtning, hvis de har relevant uddannelsesmæssig baggrund og den rettet tilgang og personlighed. Du skal samtidig have lyst til at blive en del af en ekspansiv virksomhed med samarbejdsflade i hele Skandinavien og konstante ambitioner om at udvikle nyt og optimere det eksisterende.Lokation og referenceArbejdspladsen er Fermacells skandinaviske hovedkontor i Gedved, centralt i Østjylland.Stillingen er placeret i vores tekniske afdeling og refererer til vores tekniske chef. Der vil være bred daglig samarbejdsflade i forhold til kolleger både i Danmark og øvrige skandinaviske markeder samt kunder i Danmark.Løn m.m.Den rette kandidat tilbydes en konkurrencedygtig grundløn og en attraktiv og realistisk bonusmodel, pensionsordning, mobil, PC mv.BopælKandidaten skal have kørekort.Bopæl maksimalt en times kørsel fra virksomhedens adresse.Sprog og ITDansk flydende og i skrift og tale.Engelsk på solidt professionelt niveau.Skal kunne begå dig på ”skandinavisk” samt meget gerne på tysk.Office pakkenKendskab til IT-baserede byggetekniske beregnings- og/eller projekteringsværktøjer.AnsøgningsfristHurtigst muligt, men vi venter gerne på den rette kandidat.]