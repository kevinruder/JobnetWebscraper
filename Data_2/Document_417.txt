[Har du stærke analytiske og kommunikative kompetencer og solid viden om dagtilbudsområdet? Brænder du for at styrke den pædagogiske kvalitet i Danmarks dagtilbud og understøtte en vidensdrevet udvikling af dagtilbudsområdet? Center for Børn, Unge og Familier i Socialstyrelsen søger en ny dygtig medarbejder, der skal indgå i vores vidensenhed på dagtilbudsområdet og understøtte en vidensdrevet udvikling af området ved at bidrage til udvikling, koordinering, formidling og aktivering af viden, samt med politikimplementering og –udvikling. Du får mulighed for at arbejde tæt sammen med Børne- og Socialministeriets departement, Socialstyrelsens praksiskonsulentkorps og eksterne vidensmiljøer. Om Center for Børn, Unge og Familier Center for Børn, Unge og Familier har ansvar for det samlede udsatte børn- og ungeområde samt dagtilbudsområdet i Socialstyrelsen og arbejder med at få politiske initiativer til at blive til virkelighed i den kommunale praksis. Centerets kerneopgave er at understøtte implementering af lovgivning og kvalificere politiske beslutningsprocesser på børne- og ungeområdet med afsæt i vores omfattende viden på feltet. Centerets omkring 80 medarbejdere er fordelt på i alt seks teams, der som udgangspunkt varetager forskellige ansvarsområder, men som også arbejder på tværs. Du bliver en del af et stærkt fagligt miljø præget af høj kvalitet i opgaveløsningen, kollegial sparring og en uhøjtidelig omgangsform. Vidensenheden på dagtilbudsområdet Team Dagtilbud har som kerneopgave at bidrage til at øge den pædagogiske kvalitet i de danske dagtilbud. Teamet består af Vidensenheden samt vores udgående praksiskonsulentkorps. Vidensenheden har fokus på at understøtte en praksisnær og vidensdrevet udvikling af dagtilbudsområdet og bidrage til at realisere aftalen "Stærke dagtilbud – alle børn skal med i fællesskabet”, som et bredt flertal i Folketinget indgik i juni 2017. Som medarbejder i Vidensenheden kommer du til at arbejde tæt sammen med Praksiskonsulenterne samt Børne- og Socialministeriets departement om et bredt opgavefelt, der overordnet skal medvirke til at skabe vidensflow mellem forskning, politik og praksis. Opgavefeltet indebærer fx igangsættelse af analyser, forsøg, undersøgelser, evalueringer og kampagner samt løbende samarbejde med departementet om politisk betjening. Lige nu har Vidensenheden især fokus på opgaver i forbindelse med udvikling og drift af EMU-dagtilbudsportalen, projektledelse i forbindelse med udmøntning af puljer i dagtilbudsaftalen, herunder udarbejdelse af udbudsmateriale og leverandørstyring samt opgaver med realisering og evaluering af den nye styrkede pædagogiske læreplan. Dine arbejdsopgaver vil blandt andet bestå i at: 

Beskrive, igangsætte og lede projekter med fokus på kortlægning, systematisering, formidling og aktivering af viden på dagtilbudsområdet 
Identificere behov for fremtidig vidensudvikling på dagtilbudsområdet 
Bidrage til udmøntning og evaluering af forsøg og programmer på dagtilbudsområdet, herunder udarbejde vejledninger, vurdere ansøgninger samt indsamle og bearbejde data 
Understøtte udvikling af den pædagogiske praksis i dagtilbud gennem udbredelse af viden og erfaringer i tæt samarbejde med Socialstyrelsens korps af praksiskonsulenter 
Varetage formidlingsopgaver, herunder afholde konferencer, temadage, videnssaloner mv. 
Understøtte politikudvikling med den bedst tilgængelige forskning- og praksisviden. Din profil Vi forventer, at du kan genkende dig selv i det meste af nedenstående: 

Du er selvstændig og engageret: Du har gode projektlederkompetencer, tager ansvar for dine opgaver og kan håndtere de løbende udfordringer, som opstår i projektarbejde. 
Du har relevant faglig viden og erfaring: Du har solid viden om dagtilbudsområdet og de rammer, som den pædagogiske praksis udfolder sig i. Du har derfor reflekterede bud på, hvordan Vidensenheden kan understøtte en praksisnær og vidensdrevet udvikling af dagtilbudsområdet. 
Du er analytisk og nytænkende: Du har erfaring med vidensarbejde og har blik for både de politiske og faglige perspektiver. Du arbejder systematisk, har sans for kvalitet og kan bidrage til udvikling af viden og resultater på området. 
Du har fundamentet i orden: Vi forventer, at du har en akademisk uddannelse, og at dine stærke mundtlige og skriftlige formidlingsevner sikrer, at du kommunikerer let, målrettet og præcist, hvad enten modtageren er praktikere på området eller departementet i Børne- og Socialministeriet. 
Du er en holdspiller: Du er en god kollega med stærke samarbejdsevner, som udviser engagement og motivation både fagligt og socialt. Desuden lægger vi vægt på, at du: 

Kan udvikle og optimere effektive arbejdsgange. 
Er omstillingsparat, ambitiøs og fleksibel. 
Bidrager til egen læring og udvikling. 
Kan agere inden for rammerne af god embedsmandsskik. Løn og ansættelsesvilkår Du bliver ansat som fuldmægtig med tiltrædelse den 1. juni 2018. Ansættelse sker i henhold til gældende overenskomst mellem Finansministeriet og den relevante organisation. Stillingens ansættelsesområde er Børne- og Socialministeriet med tilhørende institutioner. Arbejdssted er Socialstyrelsen i Odense, Edisonsvej 1., 5000 Odense C. Såfremt du tilbydes stillingen, vil du blive bedt om at fremsende en børneattest til brug for vurdering af, om du kan ansættes i stillingen. Ansøgningsfrist og afholdelse af samtaler Du sender din ansøgning og relevant dokumentation (CV og eksamenspapirer) elektronisk via stillingsopslaget på vores hjemmeside http://www.socialstyrelsen.dk. Der er ansøgningsfrist fredag den 8. april 2018. Vi forventer at afholde ansættelsessamtaler den 12. april 2018. Der vil muligvis blive tale om en anden ansættelsessamtale den 18. april 2018, hvor der vil indgå en case-opgave. Vil du vide mere? Du kan få flere oplysninger om stillingen ved at kontakte leder Sigrid Knap på 41 74 00 20 eller på siik@socialstyrelsen.dk. Du kan læse mere om Socialstyrelsen og Center for Børn, Unge og Familier på http://www.socialstyrelsen.dk. ]