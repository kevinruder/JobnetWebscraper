[Region Hovedstadens største akuthospital søger en ny konsulent til Økonomi- og planlægningsafdelingen. Her vil du indgå i samarbejde med 14 kolleger i Enhed for Budget og Aktivitet, der er en af to enheder i afdelingen.     Budget og Aktivitet har ansvar for hospitalets budgetlægning, økonomistyring og -opfølgning og varetager samtidig opgaver med:        •	HR-ressourcestyring        • Aktivitets- og kapacitetsstyring        •	Patientafregning        •	Planlægning        •	Ledelsesinformation og -data     Enhedens opgaver har forskellig karakter i omfang og kompleksitet. Det præger din dagligdag, som vil bestå af driftsopgaver og opgaver af mere analytisk karakter – typisk udført i samarbejde med afdelingens Enhed for Planlægning og Analyse og i et tæt og tillidsfuldt samarbejde med hospitalets direktion og afdelingsledelser.     Ansvarsområde   Økonomiafdelingen understøtter styringen af Herlev og Gentofte Hospital budget på 4,6 mia. kr. på såvel hospitals- og afdelingsniveau. Stillingen indebær erfaring med økonomistyring og controlling i en større offentlig virksomhed (erfaring fra sundhedsvæsenet vil være en fordel, men ikke en forudsætning). Du får primært opgaver inden for:        •	Budgettering og opfølgning på hospitalets driftsbevilling        •	Økonomiopfølgning på afdelingsniveau (kontaktpersonordning)        •	Kontraktstyring        •	Økonomistyring på forskningsområdet        •	Ledelsesrapportering        •	Specialanalyser i forhold til optimering af hospitalets funktioner      Kvalifikationer   Vi forventer, at du har en længerevarende uddannelse i økonomi og forvaltning og kan dokumentere relevant erfaring fra en lignende økonomifunktion. Vi søger samtidig en kollega som er serviceminded, har en generel positiv tilgang til opgaveløsning og et ordentligt menneskesyn. Derfor skal du:   •	Kunne arbejde selvstændigt og resultatorienteret   •	Trives og bidrage til diverse samarbejder   •	Besidde en veludviklet analytisk sans   •	Kunne håndtere store og komplekse datamængder   •	Medvirke til fagligt at udvikle enhedens opgaveløsninger   •	Have fokus på arbejdsmiljøet      Hvis alt dette passer på dig, kan vi tilbyde en stilling på fuld tid, hvor løn og ansættelsesforhold følger gældende overenskomst og efter principperne i den lokale løndannelse. Vi har flextid. Økonomi og Planlægsafdelingen er fysisk placeret på Gentofte Hospital.      Hør mere   Du er velkommen til at søge yderligere oplysninger hos budgetchef Jakob Salfelt tlf.: 38 67 21 81 eller mail: jakob.salfelt@regionh.dk.   Du skal sende din ansøgning senest fredag den 6. april 2018 kl. 12.00 med henblik på snarest mulig tiltrædelse.    ]