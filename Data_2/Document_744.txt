[LandboNord søger en erfaren, analytisk og forretningsorienteret business controller til vores Back Office. Sammen med vores CFO sikrer du, at den løbende rapportering danner et kvalitativt grundlag for effektiv beslutningstagning. Du vil desuden få et tæt samarbejde med nøglepersoner på tværs af vores værdikæde. 
Stillingen Som business controller bliver du en del af vores interne økonomiteam. Teamets opgave er at supportere og være sparringspartner for ledelsen. Det gør vi ved løbende at optimere processer, sikre datagrundlag og tilgængelighed samt levere skarpe, pålidelige og rettidige analyser. 
Dine arbejdsopgaver er blandt andet:• At videreudvikle og vedligeholde ledelsesinformation fra vores BI• At være superbruger på vores digitale platforme for ERP og BI• At udarbejde og analysere business cases• At deltage i optimering af forretningsgange og processer, herunder digitalisering af disse• At sikre såvel compliance som transparens på tværs af virksomheden• At deltage i udvikling af eller investering i nye forretningssystemer• At deltage i planlægning og gennemførsel af budgetprocedurer og forecasting
Stillingen er nyoprettet, så du får mulighed for at sætte dit præg på arbejdsopgaver mv. Det er en selvstændig rolle, hvor du via tæt sparring og dialog fungerer som bindeled mellem de budgetansvarlige og økonomiteamet. Du refererer direkte til CFO. Arbejdssted er Brønderslev, men du skal påregne arbejdsdage på vores øvrige lokationer i Fjerritslev og Randers. 
Din baggrund Du er passioneret omkring forretningen og er nysgerrig efter at forstå, hvad der driver forretningen og sammenhængen til den økonomi, der følger med. Du har en relevant videregående uddannelse indenfor økonomistyring, fx HD, HA eller cand.merc., kombineret med min. 3 års erfaring fra en lignende stilling. Du har værktøjskassen i orden indenfor de driftsøkonomiske og regnskabsmæssige discipliner og sammen med dit erfaringsgrundlag gør det dig i stand til at bidrage med praktiske processer, metoder og værktøjer til effektiv økonomistyring. Du er på forkant i brugen af digitale platforme, og det er en fordel, hvis du har erfaring med MS Dynamics NAV, Targit BI & Analytics, datawarehouse samt ODBC til Excel. Kendskab til landbrugserhvervet er ikke et krav. 
Som person er du initiativrig, går ansvarsfuldt til dine opgaver og har en god kommerciel forståelse. Du arbejder systematisk og struktureret, og du begår dig naturligt på alle niveauer. Det er vigtigt at du er en god kommunikator, som forstår at formidle information på en let og forståelig måde. Du er vant til at arbejde med mange deadlines og udvise den fleksibilitet, som dette kræver. 
Lyder jobbet som noget for dig? Så send os dit CV og en ansøgning til: job@landbonord.dk. Skriv “Business controller” i emnefeltet. Har du spørgsmål til stillingen, er du velkommen til at kontakte CFO Palle Moldrup på tlf.: 2533 4004 eller pmo@landbonord.dk (efter 15. marts). Eller HR og Kommunikationschef Birgitte Pedersen på tlf. 3048 6080 eller bpe@landbonord.dk  
 Vi inviterer løbende til samtaler. Vi glæder os til at høre fra dig! 
LandboNord er en konsulentvirksomhed med store ambitioner. Vi har mere end 230 medarbejdere, som rådgiver fødevareproducenter indenfor regnskab, budget, skat samt husdyr- og planteproduktion. I LandboNord har vi dyb indsigt i vores kunders virkelighed, og vi har absolut fokus på service, så vi altid kan levere højeste kvalitet. Derfor er vores medarbejdere ikke kun fagligt kompetente. De er også udadvendte, inkluderende samt gode netværkere, der altid er parate til at tage ansvar for egne resultater. Læs mere på landbonord.dk.]