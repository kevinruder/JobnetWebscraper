[Har du lyst til og erfaring med at arbejde med geotermi og med håndtering af data om den danske undergrund? Har du erfaring fra en statslig myndighed?Har du en god forståelse for de processer, der indgår i forvaltningen af et teknisk komplekst område? Har du lyst til at arbejde med og forme myndighedsrollen i krydsfeltet mellem teknik, jura, økonomi og politik?  Hvis du kan svare ja til dette, er denne stilling måske noget for dig.   Om jobbet  Vi søger en fagligt stærk medarbejder til vores arbejde med geotermi og andre aktiviteter relateret til den danske undergrund på land (bl.a. gaslagre og saltindvinding). Derudover vil du også skulle arbejde med de store mængder data, som selskaberne indsender til Energistyrelsen om den danske undergrund – både tekniske, økonomiske og andre.  Til området er knyttet en relativt omfattende regulering, som skal kombineres med viden om den danske undergrund og selskabernes arbejde med at udnytte ressourcerne i undergrunden. Du vil primært skulle beskæftige dig med at udfylde og forme myndighedsrollen ift. de problemstillinger, der knytter sig til forvaltningen af tilladelser på land og håndtering af data.    Du vil bl.a. skulle arbejde med   Tilsyn med og forvaltning af tilladelser til     udnyttelse af undergrunden på land, herunder geotermi, saltindvinding og     gaslagre  Tilsyn med teknisk og finansiel kapacitet hos     selskaber, der udnytter undergrunden på land  Forvaltning af data om undergrunden, herunder     udformning af bekendtgørelser, vejledninger og lignende   Undergrundsenheden er en del af Center for Energiressourcer. Vi består af ca. 20 medarbejdere, fordelt på geologer, ingeniører, økonomer og jurister. Den største del af vores opgaver fokuserer på indvindingen af olie og gas i Nordsøen, men de senere år fylder aktiviteter på land, herunder geotermi mere og mere. Du vil derfor skulle danne tæt parløb med bl.a. en ingeniør med god erfaring på området.    Om dig  Vi ønsker, at du:   Har erfaring     fra arbejde i staten, herunder med myndighedsrollen   Har viden om     og erfaring med udnyttelse af undergrunden, gerne på land  Har     kendskab til indrapportering og håndtering af data fra selskaber  Er     struktureret i din tilgang til dine opgaver  Har lyst til     at arbejde videre med myndighedsrollen   Taler og     skriver flydende dansk  Har gode samarbejdsevner     på tværs af faggrænser og interesser     Om os  Energistyrelsen har ansvaret for hele energisektorens værdikæde fra energiproduktion, herunder efterforskning og indvinding, energiforsyning til energiforbrug, energieffektivisering og besparelser samt energiøkonomi og teknologiovervågning. Vi har også ansvaret for at understøtte den økonomiske effektivisering af forsyningssektoren, som foruden energi omfatter vand, affald og telekommunikation, herunder brugerforhold, forsyningspligt og statistik på teleområdet samt regulering af vandforsyning og håndtering af affald.   Energistyrelsen varetager Danmarks interesser på energi-, og forsyningsområdet i EU og søger gennem målrettet samarbejde med enkeltlande og internationale institutioner at udbrede de danske erfaringer med energiomstillingen til gavn for danske eksportvirksomheder.   Center for Energiressourcer skal optimere udnyttelsen af Danmarks naturgivne energiressourcer, såvel vedvarende som fossile. Centret skal arbejde for at øge indvinding af olie og gas til gavn for statens indtægter og fremme udbredelsen af vedvarende energi for at bidrage til en omkostningseffektiv omstilling af energi­sektoren.   Energistyrelsen blev oprettet i 1976 og er en styrelse under Energi-, Forsynings- og Klimaministeriet. Der er cirka 360 årsværk beskæftiget i Energistyrelsen.   Løn- og ansættelsesvilkår  Ansættelse og aflønning sker i henhold til den gældende overenskomst for akademikere i staten som fuldmægtig med rådighedsforpligtigelse.  Ansættelsesområdet er Energi- Forsynings- og Klimaministeriet med tilhørende institutioner. Arbejdsstedet er København.   Supplerende oplysninger kan fås ved henvendelse til kontorchef Trine Sannem Mønsted på telefon 26 18 02 92 eller fuldmægtig Birte Røgen på telefon 33 92 68 05.   Energistyrelsen betragter mangfoldighed som et aktiv og opfordrer alle uanset personlig baggrund til at søge stillingen.   Ansøgning   Du søger via www.ens.dk/job. Benyt funktionen "Søg stillingen" på stillingsopslaget. Din motiverede ansøgning med CV, eksamensbevis inkl. karakteroversigt og eventuelle øvrige bilag skal være indtastet senest den 29. juli 2018. Samtaler forventes afholdt i uge 33-34.   Kandidater skal løse en case i forbindelse med samtalerne.  ]