[Vi søger dygtige og grundige studerende til databehandling ved det nyoprettede grundforskningscenter Center for Economic Behavior and Inequality (CEBI) ved Økonomisk Institut, Københavns Universitet. CEBI belyser betydningen af menneskers adfærd og beslutningstagen for ulighed og økonomisk politik ved brug af data på individniveau. Forskningsprojekterne vil anvende Danmarks Statistiks registre samt andet data, fx genereret ved brug af økonomiske eksperimenter eller surveys. Man kan læse mere om CEBI på http://www.econ.ku.dk/CEBI Arbejdsopgaver Databehandling i SAS og Stata. Mange opgaver vil involvere behandling af registerdata fra Danmarks Statistik. Hertil kommer forefaldende opgaver. Arbejdet foregår i samarbejde med forskere, ph.d.-studerende og andre studentermedhjælpere. Forudsætninger 

Det er en fordel, at du er stud.polit. 
Gerne lidt erfaring med anvendelse af analyseværktøjerne SAS og Stata. 
positiv indstilling til dataarbejde og kvantitative/økonometriske problemstillinger; 
Interesse for anvendt økonometri og arbejdsmarkedsøkonomi 
gode engelskkundskaber. En forudsætning for ansættelse er, at du er aktiv og indskrevet ved en videregående uddannelsesinstitution. Arbejdstid og løn Arbejdstiden er fleksibel, men forventes i gennemsnit at ligge på ca. 10-12 timer om ugen. Ansættelse og aflønning sker som studerende i henhold til Fællesoverenskomsten mellem Finansministeriet og Offentligt Ansattes Organisationer - Det Statslige Område (OAO-fællesoverenskomsten) samt Organisationsaftale for Kontorfunktionærer, laboranter og It-medarbejdere (HK) § 35. Minimumstimelønnen er kr. 121,07. Du vil blive løn-indplaceret på baggrund af tidligere ansættelser. Københavns Universitet ønsker at afspejle det omgivende samfund og opfordrer alle uanset personlig baggrund til at søge stillingen. Ansøgning og yderligere oplysninger Ansøgning indeholdende CV, karakterudskrift og kontaktoplysninger sendes elektronisk via KU´s jobportal (tryk på linket "SØG STILLINGEN" nederst i opslaget). Ansøgningsfristen er onsdag d. 4. april 2018. Stillingen tiltrædes gerne i midten af april. Hvis du vil vide mere, er du velkommen til at kontakte centerleder Claus Thustrup Kreiner på email ctk@econ.ku.dk eller centeradministrator Tine Ceccardi tine.ceccardi@econ.ku.dk. Yderligere oplysninger om CEBI kan findes på http://www.econ.ku.dk/CEBI ]