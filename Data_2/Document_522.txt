[Hornslet Skole søger 1 dygtig fransk-lærer til fast stilling. Brænder du for at undervise? Brænder du for at udvikle læring og trivsel for alle elever gennem arbejdet med målstyret læring?Vil du gerne arbejde på en skole med et spændende fagligt miljø, gode kollegiale fællesskaber, et stærkt teamsamarbejde, faglige vejledere og gode personalefaciliteter? Vil du gerne undervise i dine linjefag – så er det dig, vi leder efter. Vi leder efter en lærer, som vil noget med sine fag og som kan motivere og skabe gode relationer til eleverne. Vi leder også efter en lærer, der vil både undervisning og dannelse og dermed også fylde skoledagene med alskens andet udover den fagfaglige undervisning.Vi har først og fremmest brug for en fransklærer til sammen med skolens anden fransklærer at varetage undervisningen på franskholdene fra 5.-9. klasse. I udskolingen har vi linjefagsdage ca. 13 dage om året (valgfag). Kan du byde ind med et spændende tema her, hører vi gerne om det. Øvrige fag aftaler vi. Hornslet Skole er en velfungerende skole beliggende i Syddjurs Kommune tæt på Aarhus og Randers. Vi har godt 800 elever og er kendetegnet ved et godt arbejdsmiljø med dygtige medarbejdere. Pædagogisk er vi sammen med de øvrige skoler i Syddjurs Kommune i gang med at opbygge skolens læringscenter bestående af vejledere og ressourcepersoner.På alle årgange arbejder vi med at udvikle professionelle læringsfællesskaber (PLF) med afsæt i læringssamtaler og brug af data som grundlag. Ligeledes arbejder en række pilotklasser med at udvikle en ny måde at afvikle skole/hjemsamtaler på – elevnære samtaler – hvor eleven er vært og læreren konsulent. Ligeså arbejder fire årgange med holdtimer med afsæt i co-teaching metodikken.På 0. årgang arbejder vi med holddannelse ud fra en årgangstænkning og vi danner først de endelige klasser i foråret. I udskolingen er der fokus på, at alle elever bliver parate til at komme videre i ungdomsuddannelse. Skoledagen er organiseret med timer a 60 minutter og de understøttende aktiviteter varetages dermed af den enkelte lærer direkte i tilknytning til fagene. Skoleåret brydes af 20 omlagte dage, hvor alle klasser har fokus på fordybelse og aktiviteter under den åbne skole.Vi har fokus på at anvende IT som et pædagogisk redskab til læring og derfor har alle medarbejdere og elever iPads. Som en del af Syddjurs skolevæsen arbejder vi med udgangspunkt i den politisk vedtage Lærings- og trivselspolitik, der som ambition har, at skolerne skal skabe inkluderende læringsfællesskaber, hvor alle børn og unge oplever at lykkes. Du kan finde flere informationer om skolen på vores hjemmeside: http://www.hornslet-skole.dk Der er tale om fastansættelse på fuld tid.  Henvendelse og spørgsmål om stillingen kan ske til afdelingsleder Ditte Avnby på 8753 5700. Ansøgningsfrist: Lørdag d. 31. martsSamtaler forventes afholdt mandag d. 9. april fra kl. 13.00  Syddjurs Kommune har digital rekruttering, hvilket betyder, at ansøgningen skal sendes online via http://www.syddjurs.dk/job. Vedlæg venligst bevis for lærereksamen og andre relevante dokumenter. Filerne skal være i pdf- eller word-format.Vi indhenter, hvis muligt, referencer fra tidligere arbejdspladser. Du bedes derfor vedlægge relevante udtalelser og kontaktoplysninger på referencer.Der indhentes straffeattest og børneattest ved tilbud om  ansættelse. Du kan søge jobbet ved at klikke på ”Send ansøgning”. Vedhæft din ansøgning og dit CV. (De vedhæftede filer skal gerne være i pdf- eller word-format). ”Syddjurs Kommune opfordrer alle til at søge stillingen uanset køn, alder, etnisk baggrund, handicap m.v.”. TIPS: Syddjurs Kommune anvender digital rekruttering, se ledige stillinger på Syddjurs. dk / job.Syddjurs Kommune har omkring 42.000 indbyggere, fem hovedbyer og et stort opland med mange landsbyer. Vi er en kommune i udvikling og hvert år vælger mange familier at flytte hertil. Vores styrker er de aktive borgere, de mange bysamfund, en enestående natur og nærheden til storbyen Aarhus. Vi er en aktiv del af udviklingen i den midtjyske region, herunder Business Region Aarhus, der tilsammen tæller cirka 1,2 mio. indbyggere.  Syddjurs Kommune er den største arbejdsplads med cirka 3.200 engagerede medarbejdere. Gennem dialog med virksomheder, brugere og borgere sikres et fælles ansvar for kommunens udvikling. Vores Ledelses- og medarbejdergrundlag tager afsæt i kommunens vision ”Vi gør det – sammen” og i kommunens værdier; åbenhed, udvikling, respekt og kvalitet - som vi efterlever i hverdagen internt og i mødet med borgere og samarbejdspartnere. ]