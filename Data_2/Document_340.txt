[Har du en solid og bred IT- forståelse og evner til let at sætte dig ind i nye IT- systemer? Er du på hjemmebane inden for internet- og netværksbaseret kommunikation? Har du kendskab til arabisk og gode analytiske evner til at kunne finde de helt rigtige og relevante efterretninger? Ønsker du at bidrage aktivt til indsatsen mod det globale terrornetværk, der udgør en trussel mod Danmark? Så skal du søge stillingen som arabiskkyndig databearbejder i FE’s Kontraterrorsektor.    FE er en kompleks virksomhed med eksperter med meget forskellige baggrunde og kompetencer, der arbejder sammen på tværs af fag- og systemgrænser. Der er tale om et miljø, hvor professionalisme og engagement er i højsædet, og hvor der er rig mulighed for faglig og personlig udvikling og udfordring.    Den ideelle kandidat til stillingen arbejder godt i et krydsfelt mellem bløde og hårde discipliner. En tekniker med interesse for sprog og sikkerhedspolitiske forhold, eller en humanist med interesse for IT.    Om os  Som led i en ambitiøs udviklingsdagsorden har FE en målsætning om at blive en af de mest dynamiske og operativt fokuserede vestlige efterretningstjenester.    FE har tre hovedopgaver:  Vi er Danmarks udenrigs- og militære efterretningstjeneste. Vi leder og kontrollerer den militære     sikkerhedstjeneste og er national sikkerhedsmyndighed inden for     Forsvarsministeriets område.  Vi varetager funktionen som national     it-sikkerhedsmyndighed, netsikkerhedstjeneste og myndighed for informationssikkerhed     og beredskab i telesektoren.     Vores opgave er at indsamle, bearbejde og formidle informationer om forhold i udlandet af betydning for Danmarks sikkerhed, herunder for danske militære enheder og andre, som er udsendt til løsning af internationale opgaver                                             Om stillingen Overordnet set kommer du som bearbejder til at foretage data- og sproganalyse af indhentet arabisksproget materiale af relevans for FE’s prioriteter.    Din opgave består i at vurdere og formidle materialet til sektorens øvrige sektioner samt skrive rapporter til FE’s kunder og partnere.   Du vil endvidere skulle bidrage til udvikling af FE’s indhentning på kontraterrorområdet og til udvikling af FE’s systemer.   Endelig vil der være deltagelse i tværfaglige arbejdsgrupper sammen med kollegaer fra hele tjenesten og deltagelse i tjenesterejser i udlandet.     Om dig Du har en relevant akademisk uddannelse eller tilsvarende. Du prioriterer et godt samarbejde. Du værdsætter analytisk arbejde og kan finde sammenhængen i detaljerne. Du har kendskab til internet- og netværksbaseret kommunikation og erfaring med databaser og strukturering af information. Du har gode sprogfærdigheder på både dansk, engelsk og arabisk.   Løn- og ansættelsesvilkår  Ansættelse og aflønning vil ske i henhold til gældende overenskomst.    Det er et krav, at du kan sikkerhedsgodkendes og opretholde sikkerhedsgodkendelsen under hele din ansættelse. Du har som ansat i FE desuden pligt til kortvarig udsendelse til udlandet.  Arbejdssted FE, København   Ansøgning  Ansøgning vedhæftet CV og anden relevant dokumentation skal sendes via stillingsopslaget på www.fe-ddis.dk. Vi skal have din ansøgning senest tirsdag den 3. april 2018.   Yderligere oplysninger Vi forventer, at ansættelsessamtaler vil finde sted fra uge 15. Forventet ansættelsestidspunkt 1. august 2018. Du kan få nærmere oplysning om stillingen ved at kontakte den lokale HR-partner på 33 32 55 66, lokal 2215   Vi opfordrer alle interesserede uanset personlig baggrund til at søge stillingen På www.fe-ddis.dk finder du FE´s beretning, som er det sted, hvor du får det mest detaljerede indblik i FE´s opgaver, metoder, medarbejdere og FE som arbejdsplads. Her kan du også finde andre produkter, bl.a. FE´s årlige risikovurderinger, situations- og trusselsvurderinger samt yderligere information om ansættelsesmæssige spørgsmål.]