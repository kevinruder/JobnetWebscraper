[Er du passioneret omkring data? Har du viden omkring digitalisering? Vil du være med til at videreudvikle en solid virksomhed i en digital retning? Så er det måske dig vi mangler.
 
Jobbet
KPK er en af Danmarks førende producenter af ordrespecifikke døre og vinduer. For at bevare denne position kræver det en solid IT-platform og gode digitale løsninger både i forhold til salg og produktion.
Til en nyoprettet stilling søger vi en medarbejder, der kan være med til at videreudvikle vores forretning i en digital retning. Du kommer til at indgå i forskellige udviklingsprojekter inden for IT og du vil få en bred kontaktflade i organisationen både internt og eksternt.
Arbejdsopgaver vil primært være indenfor:

Udvikling og vedligehold af forskellige digitale løsninger til at understøtte vores forretning
Udvikling og vedligehold af BI-løsninger til både salg og produktion
Udvikling og vedligehold af CRM
Analyse af stamdata og omsætte det til forskellige styreredskaber for salg eller produktion
Vedligeholdelse af stamdata

 
Om dig
Din uddannelse er ikke afgørende. Du har måske en IT-uddannelse som datamatiker eller lignende, eller er måske produktionsteknolog med flair og kompetencer inden for IT og den digitale verden. Du kan analysere og omsætte problemstiller til gode løsninger og har en god forretningsforståelse og eventuel erfaring med projektstyring.
Som person er du målrettet, løsningsorienteret og proaktiv. Du har interessen og nysgerrigheden med dig, som gør dig i stand til at sætte dig ind i ny viden, og du kan tage ansvar for dine opgaver. Desuden ligger vi vægt på at du har et godt humør og er en teamspiller.
 
Vi kan tilbyde dig
Du vil indgå i et team med en bred vifte af opgaver inden for teknik og IT. Du bliver en del af en stabil og velfungerende arbejdsplads med orden i tingene og et godt arbejdsmiljø.
Vi kan tilbyde et spændende og udfordrende job med store muligheder for faglig og personlig udvikling. Du får hos KPK gode og kompetente kollegaer, som er stolte af de produkter og den service, vi leverer til vores kunder.
 
Ansættelse
Send din ansøgning hurtigst muligt, da vi løbende gennemgår ansøgninger og indkalder til samtale. Vi ser frem til at modtage din ansøgning.
 
Vil du vide mere?
Vil du vide mere er du velkommen til at kontakte Planlægnings- og Logistikchef Sune Maagaard Andersen på 53 30 46 01 eller besøge os på www.kpk-vinduer.dk]