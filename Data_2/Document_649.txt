[Digitalisering i Ankestyrelsen er under udvikling, og vi står over for en række spændende opgaver: Vi skal koble driftsudvikling-og digitalisering sammen, tænke nye teknologier ind i Ankestyrelsens drift og vi skal fortsætte arbejdet med at implementere den fælles offentlige projektmodel.    Vi har derfor brug for en handlekraftig, nysgerrig og relationsskabende souschef, der både kan hjælpe digitaliseringschefen med ledelsesopgaven i kontoret og deltage i løsningen af de faglige opgaver.    Kontorets opgaver   Digitalisering er et kontor med en meget bred opgaveportefølje. Vi arbejder med leverandørstyring, fungerer som fagsupport på egne it systemer og webområdet, og vi gennemfører digitale- og driftsudviklingsprojekter. Derudover har vi det overordnede ansvar for it sikkerhed og implementering af persondataforordningen. Vigtige temaer i kontoret i 2018 er:    Public 360       Webområdet       Sikkerhed og persondata       Nye teknologier som RPA og AI       Overgangen til Statens IT       Gevinstafdækning og realisering       Fælles offentlige projektmodel – og ny it styring i staten.         Dine opgaver  Opgaverne vil være en blanding af faglige opgaver og opgaver med at være sparringspartner for digitaliseringschefen.    Kontoret modtager løbende en række ad hoc opgaver, som det forventes, at du hjælper med at løfte. Derudover vil du skulle stå i spidsen som projektleder i dine egne projekter.    Du indgår i kontorets ledelsesteam og vil være digitaliseringschefens nærmeste sparringspartner i relation til kontorets drift, trivsel og udvikling.    Du har   Interesse for digital understøttelse af sagsgange, gevinstrealisering og projektarbejde       et godt blik for vigtigheden af at lytte til husets interesser og være i stand til at skabe gode relationer på alle organisatoriske niveauer       gode samarbejdsevner i forhold til eksterne samarbejdspartnere og leverandører       interesse for og indsigt i medarbejdernes trivsel       et højt energiniveau, gennemslagskraft og er løsningsorienteret       evnen til at gøre komplicerede emner forståelige i din kommunikation.         Du får mulighed for at   arbejde sammen med dedikerede, sjove og sociale kollegaer       indgå i ledelsesteamet i en stabsfunktion       arbejde med faglig udvikling af kontorets portefølje.         Hvis du vil vide mere  Du kan få mere at vide om funktionen og forventningerne til dig ved at kontakte digitaliseringschef Pernille Jensen på tlf. 61 89 76 90. Pernille kan kontaktes efter den 26. marts 2018.    Du kan læse mere om Ankestyrelsen på www.ast.dk   Løn- og ansættelsesvilkår   Stillingen kan søges af både administrativt og akademisk uddannede ansøgere.    Hvis du har en administrativ uddannelse, bliver du ansat som kontorfunktionær efter fællesoverenskomsten mellem Finansministeriet og Offentlige Ansattes Organisationer – Det Statslige Område (OAO-S-fællesoverenskomsten) samt organisationsaftalen for kontorfunktionærer, laboranter og IT-medarbejdere (HK).    Hvis du har en akademisk uddannelse bliver du ansat som specialkonsulent efter overenskomsten for akademikere i staten.    Arbejdsstedet er i København. Vi forventer, at ansættelse sker pr. 1. juni 2018.    Ansøgning  Du søger stillingen via linket på vores hjemmeside: ast.dk/om-ankestyrelsen/ankestyrelsen-som-arbejdsplads/job-i-ankestyrelsen    Vi skal modtage din ansøgning, cv og eksamensbevis med karakterer senest den 5. april 2018. Vi regner med at holde samtaler i uge 15/16.    Om Ankestyrelsen  Vi er en uafhængig styrelse under Økonomi- og Indenrigsministeriet og klageinstans på social-, børne-, familie-, beskæftigelses- og arbejdsskadeområdet. Derudover fører vi tilsyn med kommuner og regioner samt laver analyser, vejledning og undervisning. Ankestyrelsen har til huse i København, Ringsted og Aalborg. Vi har mere end 500 medarbejdere og afgør cirka 55.000 sager om året. Vi går op i høj kvalitet, kollegial sparring og har en uhøjtidelig omgangsform.    Vi opfatter mangfoldighed i medarbejdergruppen som en styrke. Vi opfordrer alle interesserede uanset alder, køn, religion, handicap eller etnisk tilhørsforhold til at søge stillingerne.   ]