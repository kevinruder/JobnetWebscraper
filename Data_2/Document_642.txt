[Vil du være med til at sætte dit præg på hovedstaden ved at sikre høj kvalitet og udvikling i drift og vedligeholdelse af byens mange bygværker?    Som projektleder med ansvar for drift og vedligeholdelse af bygværker i hovedstaden bliver du en vigtig bidragsyder til byens udvikling. Hver dag får du mulighed for at bringe din faglighed og dit helhedssyn i spil i samarbejde med dygtige og engagerede kolleger i et levende, uformelt og ambitiøst miljø.    Udviklingsorienteret projektleder   Vi søger en engageret og struktureret medarbejder med stærke samarbejdsevner og relevant faglig baggrund inden for elektriske og/eller mekaniske installationer, som eksempelvis ingeniør, bygningskonstruktør eller anden teknisk uddannelse. Du vil indgå i gennemførelse og optimering af drifts- og vedligeholdelsesarbejder af Københavns mange bygværker, herunder særligt de oplukkelige broer og den nyåbnede Nordhavnstunnel.     Fokus på succesfuld gennemførelse og flair for optimering   Teknik- og Miljøforvaltningen drifter og vedligeholder omkring 250 bygværker, herunder broer, tunneller og bolværker. Bygværkerne binder byen sammen og er afgørende for trafikkens afvikling både på vejene og vandet. De ældste bygværker er fra slutningen af 1800-tallet, og i disse år bygges en række nye vigtige forbindelser.    Jobfunktionen består af mange forskelligartede opgaver, som vi gennemfører hen over året    Dine primære opgaver bliver  drift og vedligeholdelse af Københavns 10 oplukkelige broer og Nordhavns-tunnellens mekaniske og elektriske installationer   afholdelse af statusmøder og kontraktstyring af entreprenører og rådgivere samt vedligeholdelse af tilstandsdata for bygværkerne   kommunikation med de mange interessenter i vores omverden, herunder borgerbetjening    planlægning, budgettering og udførelse af eftersyn   projektledelse af mindre vedligeholdelsesprojekter    håndtering af fakturaer.    Erfaren projektleder med teknisk sans og stærke samarbejdsevner   Vi forventer, at du:    arbejder selvstændigt, struktureret og evner at se fremad og agere rettidigt   har sans for tekniske problemstillinger og løsning af disse    har erfaring med projektledelse   har gode kommunikative evner både på skrift og i tale   har situationsfornemmelse og er god til at samarbejde på tværs i en stor organisation   har politisk forståelse og gerne erfaring fra en politisk styret organisation   kan bevare overblikket og det gode humør – også når det hele går stærkt.  Sammen finder vi de gode løsninger for byen!   Vi arbejder i en teamstruktur, hvor alle udfylder en vigtig rolle i teamet. Alle har egne ansvarsområder, men indgår også i løsningen af andre vigtige og akutte opgaver. Vi er engagerede i vores arbejde og stolte af at bidrage til den fortsatte positive udvikling af København.      Organisation   Du bliver ansat i Byens Fysik, hvor ca. 300 personer arbejder med alt fra planlægning og prioritering af vedligeholdelse af byens fysiske elementer til færdigudvikling og gennemførelse af anlægsprojekter. Vi huser også en række særlige indsatsområder med egne projektorganisationer, herunder genopretningsprogrammet for vejområdet, Cykelprogrammet og Områdefornyelser rundt omkring i byen.     Vi tilbyder dig   En arbejdsplads med et tæt og fagligt inspirerende samarbejde med erfarne og kompetente kolleger. Jobbet indeholder gode muligheder for personlig og faglig udvikling i en dynamisk offentlig forvaltning. Stemningen er præget af en uformel og løsningsorienteret omgangstone, hvor der også er rum til smil og latter i en travl hverdag.     Vi holder til centralt på Islands Brygge.     Løn- og ansættelsesvilkår fastsættes i henhold til gældende overenskomst afhængig af dine kvalifikationer og efter forhandling med forhandlingsberettigede organisation.    Du kan læse mere om Københavns Kommune og Teknik- og Miljøforvaltningen på www.kk.dk og www.tmf.kk.dk. Stillingen ønskes besat pr. 1. juni 2018.    Spørgsmål?   Har du spørgsmål til stillingen, er du meget velkommen til at kontakte enhedschef Janus Christoffersen på 2036 3827.    NB! Vedhæft din ansøgning og CV. Øvrige relevante dokumenter som eksamensbeviser eller lignende, har du lejlighed til at medbringe ved en eventuel samtale.    Søg stillingen via nedenstående link senest søndag den 15. april 2018.   Vi forventer at gennemføre ansættelsessamtaler med udvalgte kandidater i uge 16 og 17.    Om Teknik- og Miljøforvaltningen   Forvaltningen varetager myndighedsopgaver og servicerer borgere og erhvervsliv, blandt andet inden for miljøområdet, lokalplanlægning, byfornyelse, byggesagsbehandling og trafikområdet. Desuden er det Teknik- og Miljøforvaltningen, der står for renholdelsen, vedligeholdelse og udvikling af byens veje og parker, foretager parkeringskontrol og driver de københavnske kirkegårde.  Vi beskæftiger ca. 2.200 medarbejdere og administrerer et bruttobudget på knap 4 mia. kr.  ]