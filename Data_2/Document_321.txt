[Om jobbet:Vil du være med til at videreudvikle på et af Danmarks største kommunale identitets- og adgangsstyringssetup og har du lyst til at blive en del af et dynamisk team - så kan du måske være den nye IT-arkitekt til vores hold.   Aarhus Kommune har et komplekst landskab af IT-systemer, hvor vi er i fuld gang med at etablerer sammenhængende identitets- og adgangsstyring samt sikre effektive digitaliserede forretningsprocesser. Du skal indgå i et nyetableret team, som har ejerskabet af infrastrukturkomponenter, der giver ”simpel og sikker adgang” til løsninger i Aarhus Kommune.   Du får ansvaret for arkitekturen af den infrastruktur, der er hjertet for identitets- og adgangsstyring samtidig med, at du er frontløber for procesoptimering og automatisering af området. Du får ansvaret for Aarhus Kommunes fælles ADFS/IdP og IdM samt ansvar for videreudvikling og konsolidering - i tæt samarbejde med sektionens øvrige medlemmer, systemejere og leverandører. Teamet, du bliver en del af, har desuden ansvaret for understøttelse af ITIL processerne i ServiceNow. 
Vi tilbyder: 

Et fagligt skarpt og inspirerende miljø med højt ambitionsniveau og en uformel stemning 
En stor kontaktflade til mange interessenter i Aarhus Kommune, såvel forretning, infrastruktur og data specialister 
Et spændende job med høj teknisk og organisatorisk kompleksitet med rig mulighed for at påvirke egne opgaver 
En mulighed for at præge den samlede systemarkitektur for identitets- og adgangsstyring sammen med dygtige kollegaer 
Fleksible arbejdsforhold med respekt for balance mellem privat- og arbejdsliv 
Oplæring i det kommunale systemlandskab og den fællesoffentlige rammearkitektur, hvis du ikke har erfaring fra det offentlige

Din profil:Vi lægger vægt påErfaring med:

at omsætte forretningens behov til værdigivende IT 
at indgå i en større organisation gerne med erfaring inden for brugerstyring 
at kunne indgå ligeværdig faglig dialog med infrastruktur- og dataspecialister 
at arbejde med agile udviklingsmetoder for at holde fokus på værdiskabelse 
at kunne overskue og dokumentere processer samt etablere velfungerende Governance 

Faglig ballast:

Relevant uddannelse (f.eks. IT, Merc., Datalog eller lignende baggrund/erfaring) 
Erfaring med at udfordre leverandører på kvalitet og kunne tage ejerskab for underliggende komponenter og for IT-arkitekturen 
Erfaring med AD, ADFS, cloud services, netværk etc. vil være at foretrække, dog ikke en forudsætning 
Erfaring med eksempelvis PowerShell til scripting/automatisering og T-SQL til forespørgsler vil være at foretrække, dog ikke en forudsætning 

Du: 

Er systematisk og struktureret med fokus på at nå målet 
Kan tænke abstrakt men alligevel tage hånd om de væsentligste detaljer 
Er selvstændig, opsøgende og klar til at tage ansvar 
Er en holdspiller med en samarbejdsorienteret indstilling og fokus på de fælles resultater 
Er en brobygger mellem forretning og IT og kan favne bredt såvel personligt som fagligt 
Er imødekommende og i stand til at formidle din faglige viden både skriftligt og mundtligt 
Kan acceptere, at forandring er et vilkår for løbende at kunne understøtte forretningens behov

 Løn og ansættelsesvilkår:Løn og ansættelsesvilkår vil være i henhold til gældende overenskomst. Endelig lønfastsættelse sker efter forhandling med den forhandlingsberettigede faglige organisation på baggrund af kvalifikationer.   Ugentligt timetal: Fuldtid
 Hvis du vil vide mere:Yderligere oplysninger om stillingen kan fås ved henvendelse til Sektionsleder for Brugere og Servicesystemer Søren Lauritsen på telefon: 2916 3142 eller mail sl@aarhus.dk
 Ansøgning:Stillinger i Aarhus Kommune søges elektronisk. Klik på ”Søg job” nedenfor for at udfylde og sende din ansøgning. Alle felter med * skal udfyldes. Først når du har modtaget en kvittering pr. e-mail, har vi modtaget din ansøgning.   Kopi af eksamensbevis skal vedlægges.   Ansøgningsfrist: 09.04.2018   Vi forventer, at 1. samtale finder sted i uge 16. Evt. 2. samtale finder sted i uge 17.   Aarhus Kommune ser mangfoldighed som en styrke. Vi opfordrer derfor alle uanset alder, køn, religion og nationalitet til at søge.
 Om os:Aarhus Kommune har valgt at samle store dele af kommunens IT- og servicefunktioner i en fælles IT-afdeling kaldet Fælles Service. Du vil blive en del af afdelingen Brugerservice, i den nyetablerede sektion Brugere og Servicesystemer, som består af to teams Brugeradministration og Servicesystemer.   Aarhus Kommune tilbyder her en alsidig fast stilling i et uhøjtideligt og dynamisk miljø, som er præget af travlhed og professionalisme.   Konkret arbejder vi efter tre pejlemærker: stabil drift, glade brugere og effektiv kommune, og du kommer til at spille en nøglerolle, der skal sikre, at vi når derhen.   Med et job i Fælles Service, der er en del af Borgmesterens Afdeling med ca. 250 ansatte, er du tæt på beslutningerne i landets næststørste kommune med over 22.000 fuldtidsstillinger.   Visionen er i 2030 at være 50.000 flere aarhusianere og have skabt 40.000 flere arbejdspladser i forhold til i dag. I 2017 var vi Europæisk Kulturhovedstad, og i 2030 er ambitionen, at vi er en CO2-neutral by.   Som medarbejder i Aarhus Kommune er du med til at gøre visionerne til virkelighed. Du vil være med til at skabe rammerne, være med til at skabe bevægelse i Aarhus og skabe fremtidens Aarhus.   Vil du vide mere om Borgmesterens Afdeling, så se på:  www.aarhus.dk/borgmesterensafdeling  ]