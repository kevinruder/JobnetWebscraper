[Vil du være med til at sikre en effektiv og veldrevet produktion i en solid virksomhed i stor udvikling? Så er det måske dig vi mangler.
 
Jobbet
Vi søger en faglig velfunderet PTA medarbejder, der kan indgå i et PTA team, der deler din interesse, nysgerrighed og begejstring for produktionstekniske forbedringer og digitale løsninger. Din opgave er at sørge for, at vi bevarer et godt flow i vores produktion ved aktivt at bidrage til løbende forbedringer og løsninger.
 
Dine opgaver:

Løbende implementering af LEAN og produktivitetsforbedrende tiltag
Sikring og optimering af normtider i produktionen
Opsamle datagrundlag for forbedringsprojekter
Analyser og optimeringer af vores produktions flow
Udvikling af produktionstekniske forbedringer og digitale løsninger.

Vi kan tilbyde dig
Gode muligheder for personlig og faglig udvikling, i et spændende og udfordrende job.
Du bliver en del af en stabil og velfungerende arbejdsplads med orden i tingene og et godt arbejdsmiljø. Du får hos KPK gode og kompetente kollegaer, som er stolte af de produkter og den service, vi leverer til vores kunder.
 
Om dig
Du har måske en uddannelse som produktionsteknolog eller produktionsingeniør. Dertil er din indsigt i optimeringsmuligheder og tekniske løsninger sikret via en faglig baggrund som evt. maskinsnedker eller en anden håndværksmæssig/teknisk baggrund. Du skal beherske engelsk og være kompetent bruger af IT.
Som person er du målrettet, struktureret og analytisk. Du har interessen og nysgerrigheden med
dig, som gør dig i stand til at sætte dig ind i ny viden, og du kan tage ansvar for dine opgaver.
Desuden ligger vi vægt på at du har et godt humør og er en teamspiller.
 
Vil du vide mere?
Er du velkommen til at kontakte Produktionschef Jacob Berg Nielsen 24 98 41 70 eller besøge vores hjemmeside www.kpk-vinduer.dk
 
Ansættelse
Send din ansøgning hurtigst muligt, da vi løbende gennemgår ansøgninger og indkalder til samtale. Vi ser frem til at modtage din ansøgning. Søg jobbet via vores hjemmeside.
 
Om KPK Døre & Vinduer 
KPK Døre & Vinduer producerer nogle af Danmarks bedste dør- og vinduesløsninger. Det sker under overskriften respekt, der er et nøgleord på alle niveauer i virksomheden. Vores udgangspunkt er en kombination af gode, danske, håndværksmæssige traditioner med fokus på kvalitet og holdbarhed og en moderne, højteknologisk produktion. KPK er et dansk vinduesbrand med produktion, udvikling og ledelse i Nykøbing Mors, hvor vi beskæftiger ca. 250 medarbejdere. Vores medarbejdere er dedikerede fagfolk, der i samarbejde med den lokale håndværker sørger for, at kunden får god kvalitet hver eneste gang. Vi har konstant fokus på at sikre, at det er de rigtige materialer, der får den optimale behandling, inden vi leverer den færdige løsning.KPK Døre & Vinduer er en del af Inwido-koncernen, Europas største producent af vinduer og blandt førende leverandører af døre. Inwido har ca. 4.400 ansatte og opererer i Danmark, Finland, Norge, Sverige, Estland, Tyskland, Litauen, Irland, Polen, UK og Østrig. I 2017 havde Inwido en omsætning på godt 4,9 mia. DKK.]