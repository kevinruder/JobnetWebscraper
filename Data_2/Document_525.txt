[I Børn- og Ungeforvaltningen har vi høje ambitioner for byens børn og unge. Børn og unge er grundlaget for fremtidens velfærdssamfund, og derfor er vi optaget af de resultater og den forskel, som vi sammen skaber for børn og unge. I et økonomisk perspektiv betyder det, at vi skal være fremsynede og sikre, at vi anvender vores ressourcer på den bedst mulige vis, så vi får de bedste resultater og effekter og dermed mest velfærd for pengene. Til at hjælpe os med at opfylde vore høje ambitioner har vi behov for en chefkonsulent til Budget og Analyseenheden. Den rette person til jobbet har god økonomisk indsigt, god til at skabe netværk og facilitere processer, er analytisk stærk og evner at koble disse egenskaber med relevant og vedkommende formidling af budskaber både mundtligt og skriftligt, tilpasset til forskellige organisatoriske niveauer og interessenter.Som medarbejder i Økonomi og Styring bliver du en del af en dynamisk og ambitiøs enhed, der understøtter og underbygger den løbende udvikling i forvaltningen, så vi kan tilbyde børn og unge de bedst mulige vilkår i deres opvækst og uddannelse. Økonomi og Styring betjener den politiske og den øverste administrative ledelse og har ansvaret for den overordnede planlægning, styring og koordinering af forvaltningens samlede økonomi. Samtidig arbejder vi hele tiden på at styrke og udvikle økonomistyringen på børn- og ungeområdet. Om osStillingen er placeret i Budget og Analyse, som er en del af afdelingen Økonomi og Styring, og med reference til budget- og analysechef. Udover Budget og Analyse består Økonomi og Styring af enhederne Regnskab, Løn og personale og Digitalisering. I Budget og Analyse er vi 8 medarbejdere, der varetager forskellige områder indenfor drift, planlægning og udvikling på økonomiområdet samt ledelsesinformation, data og analyser.Børn- og Ungeforvaltningen har et samlet budget på godt 2,9 mia. kr. og knap 6.500 medarbejdere. Børn- og Ungeforvaltningen beskæftiger sig med alt fra de helt små børn i sundhedsplejen og dagpasningstilbuddene til skolebørn og de unge i ungdomsskoler og klubber. Derudover varetages tilbuddene på det specialiserede socialområde og handicapområdet også i forvaltningen. Om jobbet   • Udarbejde strategiske- og beslutningsoplæg til det politiske niveau og den strategiske ledelse.   • Budget og tilrettelæggelse og drive processer i forbindelse hermed.   • Bidrage til udvikling og implementeringen af aktivitetsstyring i et både planlægnings- og budgetopfølgnings perspektiv.   • Lede og deltage i økonomiske analyser i tæt samarbejde med forvaltningens øvrige afdelinger.   • Medvirke i fælles tværgående arbejdsgrupper og eventuelle projekter med kommunens øvrige forvaltninger samt eksterne samarbejdspartnere.   • Være drivkraften i en række interne processer og initiativer i Børn- og Ungeforvaltningen.   • Udvikle styringsredskaber på økonomiområdet.   • Strategisk sparring med chef i Budget og Analyse og ØkonomichefOm digVi forestiller os, at du har en samfundsvidenskabelig uddannelse f.eks. cand.oecon. eller lignende. For den rette ansøger er der mulighed for at prøve kræfter med en bred palet af opgaver indenfor planlægning, økonomistyring samt understøtte den administrative og politiske ledelse. Vi ser gerne, at du har erfaring fra en politisk ledet organisation – men det vigtigste er, at du:   • Er udviklingsorienteret og evner at omforme ideer til konkrete resultater.   • Er en god analytiker og kan levere resultater af høj kvalitet.   • Er metodisk stærk og god til at sætte dig ind i komplekse problemstillinger.   • Er initiativrig, udadvendt, engageret og evner at bidrage med selvstændige løsningsforslag.   • Kan forene økonomifaglighed med perspektiver fra andre fagligheder.   • Har gode kommunikations- og formidlingsevner både mundtligt og skriftligt.   • Har gode samarbejdsevner og er i stand til at styrte processer og projekter hele vejen i mål.   • Eventuelt har kendskab til børn- og ungeområdet   • Har en uhøjtidelig omgangsform og kan begå dig på tværs af faggrupper og funktionsniveauer.Besidder du kvalifikationer som beskrevet ovenstående og kunne du tænke dig en dagligdag præget af samarbejde med gode og dygtige kolleger samt en arbejdsplads med en uformel omgangstone - så hører vi gerne fra dig.Løn- og ansættelsesvilkårLøn- og ansættelsesvilkår er i henhold til gældende overenskomst mellem KL og den forhandlingsberettigede organisation.Tiltrædelse er den 1. juni 2018.Vil du vide mere?For yderligere oplysninger kan du kontakte budget- og analysechef Claus Færch på 2489 1814 eller mail clafc@odense.dk.Det praktiske Ansøgningsfrist er mandag den 2. april 2018. Første samtale forventes afholdt den 12. april 2018 og anden samtale forventes afholdt den 19. april 2018. Kandidater som går videre til 2. samtaler skal være indstillet på at gennemføre en personprofilanalyse. ]