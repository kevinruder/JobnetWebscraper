[Fødevareinstituttet søger en entusiastisk og engageret laborant til Forskningsgruppen for Kemisk Fødevareanalyse. 

 Stillingen vil omfatte opgaver inden for metodeudvikling og analyser af fødevarer på sporniveau af bl.a. procesforureninger. Vi arbejder generelt med analyser af kemiske forbindelser i fødevarer og foder og typiske opgaver er ekstraktion af stoffer fra fødevarer, oprensning og analyse ved hjælp af massespektrometri. Ud over dette varetager gruppen en række opgaver for de danske fødevaremyndigheder og er bl.a. dansk referencelaboratorium for en række kemiske parametre i fødevarer og Europæisk Referencelaboratorium for procesforureninger. 
 Alle analysemetoder og forskning er baseret på en omfattende brug af moderne GC-MS og LC-MS hvorfor gruppen råder over en moderne analytisk platform i nybyggede laboratorier på DTU campus i Lyngby. 

 De primære ansvarsområder 
 Vi tilbyder spændende og skiftende arbejdsopgaver i en til tider travl hverdag. Opgaverne vil omfatte: 

 •Udvikling og validering af analysemetoder baseret på især GC-MS inklusiv validering med henblik på akkreditering (ISO 17025). 
 •Drift og vedligeholdelse af udstyr. 
 •Planlægning, gennemførelse og afrapportering af arbejdet i samarbejde med andre laboranter, forskere og kemikere. 
 •Vejlede studerende, kollegaer og gæster i brug af udstyr og laboratorieprocesser. 
 Vores forventninger til dig 
 •Du er uddannet laborant inden for analytisk kemi gerne med nogle års erfaring 
 •Du har gode engelskkundskaber i sprog og tale 
 •Du er rutineret bruger af Microsoft Office pakken. 
 •Derudover ser vi gerne hands-on erfaring med GC-MS/MS analyser på sporniveau og gerne erfaring med akkrediterede analyser under ISO 17025. 
 •Du har flair for teknik og IT til drift og vedligeholdelse af apparatur. 
 •Du er strukturere og god til at prioriterer og få afsluttet dine arbejdsopgaver. 
 •Som person er du omgængelig, fleksibel og med gode samarbejdsevner. 
 •Du evner at have flere bolde i luften samtidig. 

 Vi tilbyder 
 Vi tilbyder et varieret job i et spændende internationalt miljø, selvstændigt arbejde, frihed under ansvar samt gode muligheder for faglig og personlig kompetenceudvikling. Du bliver en del af en velfungerende forskningsgruppe, hvor vi lægger vægt på høj kvalitet i arbejdet, service, det gode humør og et godt arbejdsmiljø. 

 Løn og ansættelsesvilkår 
 Løn- og ansættelsesvilkår i henhold til OAO-S-fællesoverenskomsten, organisationsaftale for kontorfunktionærer, laboranter og IT-medarbejdere (HK/Stat). Stillingen er gennemsnitligt 37 timer pr. uge, arbejdsstedet er DTU Campus i Lyngby og stillingen ønskes besat hurtigst muligt. 

 Ansøgning og kontrakt 
 Vi skal modtage din ansøgning senest den 29. marts 2018. Åbn linket ”Ansøg online”, hvor du udfylder ansøgningsformularen samt vedhæfter motiveret ansøgning, CV og eksamensbeviser. 

 Ønsker du flere oplysninger om stillingen, er du velkommen til at kontakte Seniorrådgiver Arvid Fromberg arfr@food.dtu.dk 

 Alle interesserede uanset alder, køn, race, handicap, religion eller etnisk tilhørsforhold, opfordres til at søge stillingen. 

 Forskningsgruppen for Kemiske Fødevareanalyser består for tiden af 10 akademikere (forskere og rådgivere), 7 teknikkere 5 Phd studerende og enkelte midlertidige ansatte. Grundlagt for gruppens forskning er en fælles platform til kemiske sporanalyser analyser baseret på moderne højtopløsende massespektrometri hvor det er ambitionen at levere relevante kemiske data om fødevarer og sundhed til udvikling fremtidens fødevare, materialer og sundhed. Gruppen er en af DTU Fødevareinstituttet 12 grupper der forsker i og formidler bæredygtige og værdiskabende løsninger inden for fødevarer og sundhed til gavn for samfund og erhverv. Instituttet bidrager at fremtidens velfærd gennem forskning i fødevarer og sundhed med fokus på udvikling af viden og teknologiske løsninger til at: Forebygger sygdom og fremmer sundhed, Gør det muligt at brødføde den voksende befolkning, Udvikler en bæredygtig fødevareproduktion. Du kan læse mere om DTU Fødevareinstituttet på www.food.dtu.dk. 

 DTU er et teknisk eliteuniversitet med international rækkevidde og standard. Vores mission er at udvikle og nyttiggøre naturvidenskab og teknisk videnskab til gavn for samfundet. 11.000 studerende uddanner sig her til fremtiden, og 5.800 medarbejdere har hver dag fokus på uddannelse, forskning, innovation og forskningsbaseret rådgivning, som bidrager til øget vækst og velfærd. DTU stiller krav og giver muligheder uanset hvor i organisationen, man arbejder. Vi står for høj faglighed, kollegial respekt og ansvarlig handlefrihed.]