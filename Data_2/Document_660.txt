[Vi søger en senior konsulent på 30 timer med tiltrædelse 15. april 2018 eller snarest derefter.    CHIP   CHIP er en forskningsgruppe, der fungerer som internationalt koordinationscenter for en lang række infektionsmedicinske projekter, der vedrører patienter med akutte og kroniske infektioner, f.eks. hepatitis, HIV, influenza etc. PERSIMUNE er en del af CHIP og et Center of Excellence under Dansk Grundforsknings Fond. CHIP er en del af Infektionsmedicinsk Klinik under Finsencenteret, Rigshospitalet. Vi er en gruppe med 70 fuldtidsansatte med satellit funktioner i Tyskland, Spanien og England, og arbejdssproget er derfor dansk og engelsk.     Opgaverne   Du får ansvar for at støtte den strategiske ekspansion af gruppens forsknings-portefølje til kliniske programmer, herunder overvågning af restruktureringen af platformene for de kliniske programmer, videreudvikling af PERSIMUNE’s datavarehus, udvikling af patent rettigheder for CHIP udviklede redskaber og model for bestyrelse. Stillingen omfatter også strategisk rådgivning af gruppens kliniske forsøgsenhed, fondsansøgninger og rapportering, herunder forhandling af nye kontrakter og godkendelser, samt støtte til andre udadgående aktiviteter for en bedre synlighed af gruppens arbejde.    Kvalifikationer   Vi forventer, at du   •	Har en klinisk uddannelse   •	Bred klinisk erfaring og +10 års ledelseserfaring   •	Erfaring i udførelse af kliniske forsøg og international projekt management   •	Kendskab til IT management   •	er selvstændig og sikker, med dokumenterede samarbejdsevner med forskellige medarbejdergrupper   •	Mestrer mundtlig og skriftlig kommunikation på dansk, og engelsk på avanceret niveau     Vi tilbyder   En udfordrende og meningsfyldt stilling i et spændende internationalt forskningsmiljø. Stillingen er 1 år med mulighed for forlængelse.  Løn og ansættelsesvilkår efter overenskomst. Stillingen aflønnes af forskningsmidler.    Ansøgningen sendes via link med udførligt CV og skal være os i hænde senest den 4. april kl. 12.00.    Har du spørgsmål om stillingen kontakt Professor Jens D. Lundgren på telefon 35455763 eller e-mail: Jens.Lundgren@regionh.dk, hvorfra funktionsbeskrivelse også kan rekvireres.   Hjemmeside: www.chip.dk www.PERSIMUNE.dk  ]