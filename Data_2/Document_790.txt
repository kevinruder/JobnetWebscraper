[  Du skal opbygge og drive en resultatorienteret kultur gennem udvikling og opfølgning på KPI nøgletal. Du bliver en central person i virksomheden med ansvar for at sikre en resultatorienteret kultur, hvor der er tæt opfølgning på performance, gennem en velfungerende og transparent KPI struktur, og hvor der skabes fakta baseret læring og forretningsudvikling. Med dine analyser og nøgletal øger du organisationens bevidsthed om sammenhænge mellem prognose, performance og resultat således, at dine kolleger bliver i stand til at udarbejde action planer og best practice i deres arbejdsprocesser. Du skaber dermed en kultur, hvor der reageres hurtigt på afvigelser i forhold til mål og forventninger, og hvor beslutninger baseres på fakta. Dit primære fokus vil være salgsopfølgning, og derfor vil du arbejde tæt sammen med virksomhedens egne butikker samt med shop-in-shop i stormagasiner og med øvrige eksterne butikker. Du vil også få samarbejde med Product Management og Supply Chain, hvor du bidrager med at opstille gode målepunkter og analyser. Den finansielle controlling varetages af virksomhedens regnskabschef, som du naturligvis også får et tæt samarbejde med.      Dine opgaver vil blandt andet være: Udarbejde relevante KPI’er særligt rettet mod salget og drive løbende opfølgning på performance Udarbejde analyser til nærmere kortlægning af indsatsområder Vedligeholde, opdatere og udvikle rapporteringssystemer Udarbejdelse og kvalificering af salgsforecasts Sikre at der bliver taget action på aftalte fokusområder Rapportering til den danske ledergruppe og det franske moderselskab Sparringspartner på tværs af organisationen Som person er du analytisk, struktureret og løsningsorienteret. Du er en stærk rollemodel, der kan påvirke og udvikle kulturen, du har en proaktiv adfærd og tager selv initiativ til at tage fat på de udfordringer, som du har analyseret dig frem til. Du har evnen til at gennemskue forholdsvis komplicerede problemstillinger og har en stærk forretningsforståelse, herunder gerne erfaring med målstyring på retailniveau. Du er en person, som dine kolleger hurtigt får tillid til, og som de ved, leverer kvalitet til den aftalte tid. I dette job får du i høj grad mulighed for at påvirke udviklingen af controller funktionen samtidig med, at du bidrager til virksomhedens resultatskabelse. Du arbejder tæt sammen med ledelsen i Danmark og med økonomiafdelingen i moderselskabet i Frankrig. Du har nogle års praktisk erfaring med business controlling, og det er en fordel, hvis din erfaring er fra tekstilbranchen. Uddannelsesmæssigt har du sandsynligvis en HD, cand.merc. eller lignende. Det er nødvendigt, at du har stærke IT kundskaber med udpræget flair for brug af regneark, databaser, BI og ERP-systemer. Du skal ubesværet begå dig på dansk og engelsk i skrift og tale. Der er tale om et selvstændigt, afvekslende og udadrettet job i en internationalt orienteret virksomhed med vækstambitioner - et godt arbejdsklima med gode og engagerede kolleger, hvor tonen er venlig og uformel. Hverdagen er præget af dynamik med plads til personlig udvikling.   Femilet er et dansk firma, som har eksisteret siden 1923. Virksomheden beskæftiger ca. 150 dedikerede og engagerede medarbejdere, fordelt med ca. 40 på hovedkontoret i Ikast og ca. 110 i Femilets egne koncept-butikker, der er fordelt over hele landet. Gennem årene har Femilet udviklet sig til at være en markedsorienteret virksomhed med fokus på design, salg og markedsføring af moderigtigt lingeri, undertøj, badetøj og nattøj. Femilets egne produkter designes og konstrueres af udviklingsafdelingen i Danmark. Produkterne bliver solgt via specialhandlen, shop-in-shops i stormagasiner og Femilets koncept-butikker. Femilet er bredt repræsenteret i Danmark, og er herudover også repræsenteret i andre lande i Nordeuropa. I 2010 blev Femilet købt af Groupe Chantelle i Frankrig, og er således en integreret del af en større international lingeri-koncern med hovedkontor i Paris. Efter opkøbet sælger Femilet også gruppens øvrige brands i Danmark og Norge.  Send din ansøgning til pro&co hurtigst muligt via knappen "Søg stillingen". Ansøgningerne behandles løbende.]