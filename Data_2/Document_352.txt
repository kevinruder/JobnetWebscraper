[Er excel og systemer lige dig, og vil du gerne kende dit campus indgående? Så søg stillingen som studentermedhjælper i Campus Services
Campus Services, Afdeling for Ejendomme og Arealer er den afdeling, som drifter CBS bygninger (alt fra rengøring til ombygning af CBS lokaler). Afdelingen har aktuelt 17 fultidsansatte medarbejdere samt 1 studentermedhjælper tilknyttet.Arbejdsopgaver i stillingenDu kommer blandt andet til at arbejde med:

Elektronisk arkivering
Ibistic support
Økonomi support til afdelingen mht. nøgletal, statistik, budget-indmelding, etc.
Der kan komme andre administrative opgaver, økonomi- og statistikfunktioner til undervejs
Krav til erfaring / kvalifikationer og personlige kompetencer
Stillingen kræver stor selvstændighed. Vi lægger vægt på, at

Du er studerende og har forståelse for økonomi, gerne fra studie på CBS
Er åben for at lære og bruge vores programmer, fx DocShare og Ibistic
Har en analytisk sans, dvs. er i stand til at validere og bearbejde data
Du kan planlægge og dokumentere eget arbejde
Du kan kommunikere godt på dansk og engelskLøn og ansættelsesvilkår
Ansættelsen sker i henhold til HK-organisationsaftalen og Fællesoverenskomst mellem Finansministeriet og Offentligt Ansattes Organisationer – Det statslige Område (OAO-Fællesoverenskomst).
Lønnen udgør mellem kr. 121 og kr. 127 pr. time afhængig af tidligere beskæftigelse inden for kontorarbejde og uddannelsesniveau. Der indbetales pension, hvis der er 9 måneders forudgående beskæftigelse inden for den offentlige sektor. Pensionsbidraget udgør 11,19 % af de pensionsgivende løndele.
Det er en forudsætning for ansættelsen, at du er aktiv studerende ved en højere læreanstalt.
Ansættelse sker hurtigst muligt.
Arbejdstid: 15 timer ugentligt inden for tidsrummet 8:00-15:30 mandag – torsdag og fredag 8:00-15:00.Yderligere oplysninger
Du kan få yderligere oplysninger ved henvendelse til afdelingsleder Nina Elizabeth Petersen på telefon: 38 15 21 29 eller til Contract Manager Dennis Rosenberg på tlf: 41 85 24 61Ansøgningsfristen
Der holdes løbende samtaler.Din ansøgning
Du søger stillingen online ved at åbne linket ”Ansøg nu”, hvor du udfylder ansøgningsformularen samt vedhæfter ansøgning med oplysninger om tidligere beskæftigelse, eksamenspapirer og CV.]