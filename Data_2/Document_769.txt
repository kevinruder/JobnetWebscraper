[Idrætssektionen i Solrød Kommune søger en rengøringsassistent til 20 timers rengøring. Rengøringsopgaverne er fordelt rundt om på vores gode idrætsfaciliteter i Solrød Kommune. Du vil i de daglige rengøringsopgaver indgå i et velfungerende hold af rengøringskollegaer. Vi tager ansvar for vores egne opgaver og arbejder samtidig sammen som et hold, så brugerne oplever en høj rengøringsstandard på alle vores idrætsfaciliteter. Som rengørings bliver du del af en større arbejdsplads med gode og nære kollegaer som vedligeholder vores idrætsfaciliteter og udendørsanlæg og som arbejder som livreddere i svømmehallen. I afdelingen har vi også kollegaer på Biblioteket og i Kultur- og Fritidssekretariatet. Det er en spændende arbejdsplads med mange forskellige brugere af vores idrætsanlæg. Der er stor variation i arbejdet, både årstids bestemt og efter hvilke lokationer man arbejder på. Vi sætter en stor ære i, at vores brugere har gode idrætsfaciliteter til rådighed, som både er rene og vedligeholdte. Du skal kunne: • Varetage rengøringsopgaver i kommunens idrætsfaciliteter inkl. Svømmehallen, efter grundig oplæring og følge vores rengøringsinstrukser. Du skal være villig til: • At arbejdstiderne er placeret på hverdage fra kl. 5.00 og med weekendarbejde i turnusordning, hver 4. uge. • Gøre rent på vores forskellige idrætsfaciliteter i Solrød Idrætscenter, Jersie Hallen og Havdrup Idrætscenter. Som person skal du være: • Fleksibel når der er brug for det ift. arbejdsopgaver • God til samarbejde, men skal også fungere selvstændigt • Serviceindstillet – du ser hvad brugerne har brug for og er villig til at gøre en ekstra indsats • Positiv i din indstilling til opgaverne og brugerne • Indstillet på at deltage i efteruddannelse indenfor relevante arbejdsområder • Præsentabel allerede kl. 5 om morgenen • Social Vi ser gerne at du har: • kørekort/bil pga. skiftende arbejdspladser. • kan dansk i skrift, tale og forståelse på min. 9.kl niveau. Der er meget tekst der skal kunne læses på arbejdsbeskrivelser, datablade osv. • en god fysik • interesse for forskellig sport, da det giver større forståelse for brugernes behov og tilrettelæggelsen af vores arbejde • en naturlig nysgerrig og stolthed overfor sit job Løn- og ansættelsesvilkår: Løn- og ansættelsesvilkår sker i overensstemmelse med gældende overenskomst samt principperne i Ny Løn. Stillingen er en deltidsstilling. Ugentlig arbejdstid er 20 timer. Forud for ansættelse indhentes børneattest og straffeattest. Vi ønsker os, at du starter hurtigst muligt. Gerne om muligt fra 15. april og senest 1. juni. Vil du vide mere? Du er velkommen til at kontakte koordinerende rengøringsmedarbejder Heidi Skovgaard på tlf. 5126 0615 mellem kl. 9-12 eller Souschef i Idrætssektionen Matthew Bryan på tlf. 5126 0397 kl. 8-16. Ansøgning: Ansøgningsfrist mandag d. 2. april. 12.00. Samtaler forventes afholdt i uge 15. Ansøgning, CV og relevante dokumenter skal sendes elektronisk via Solrød Kommunes rekrutteringssystem på kommunens hjemmeside. Stillingsbetegnelse: Rengøringsassistent. Afdeling: Fritid og Kultur, Idrætssektionen. Ugentlig arbejdstid: Deltid, 20 timer.]