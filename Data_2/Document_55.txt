[Institut for Bioscience, Aarhus Universitet (BIOS, AU), søger snarest muligt en IT- og databaseudvikler til ansættelse med tjenestested i Roskilde. Instituttet bidrager væsentligt til den forskningsbaserede rådgivning vedrørende natur- og miljøforvaltning af akvatiske og terrestriske økosystemer, samt den nationale overvågning. Instituttet rådgiver Klima- og Energiministeriet, Miljø- og Fødevareministeriet (MFVM), Uddannelses- og Forskningsministeriet, Grønlands Selvstyre og det Europæiske Miljøagentur. Endvidere er BIOS bl.a. fagdatacenter for marine og ferske data for MFVM.ArbejdsområdeSom IT- og databaseudvikler i BIOS vil du primært arbejde med de data og databaser, der er inden for vand. Opgaverne består grundlæggende i database og datakvalitet management. Du vil blive inddraget i udvikling af procedurer og applikationer til kvalitetskontrol, præsentation, bearbejdning og håndtering af data. En væsentlig opgave vil være relateret til den fælles database for overfladevand (ODA = OverfladevandsDAtabase). ODA er en fælles database mellem DCE – Det Nationale Center for Miljø og Energis ved AU og MFVM med adgang til kvalitetssikrede og kvalitetsmærkede overvågningsdata for vandløb, søer, jordvand og havet. Endvidere opbygges de kommende år i regi af Danmarks Miljøportal en fællesoffentlig overfladevandsdatabase VanDa. Her vil du blive inddraget i en vigtig opgave, vi har for MFVM med fagligt at forestå migrering af hovedparten af indholdet af ODA til VanDA. Desuden skal der udvikles applikationer og services, der sikrer at vi efter VanDa er fuldt indfaset fortsat har adgang til alle overfladevandsdata, så BIOS fortsat kan løse sine data-, forskningsbaserede rådgivnings- og forskningsopgaver.Du kan forvente at dine kompetencer også kan bruges i relation til vores andre databaser inden for det marine og det arktiske.Stillingen kan byde på udfordrende udviklingsopgaver med gode muligheder for kompetenceudvikling, medbestemmelse og indflydelse på eget arbejde, en uformel arbejdsform i tæt samarbejde med engagerede forskere og AC-teknikere, herunder flere andre IT-udviklere.KvalifikationerVi ønsker en medarbejder med miljøfaglig baggrund (gerne akademisk) indenfor det akvatiske miljø eller lignende og med omfattende erfaring i anvendelse og administration af store faglige datamængder og i hvad de bruges til. Du skal gerne have omfattende erfaring med database modeller og SQL-programmering. Det vil være en fordel med solid erfaring i programmering med C# og også gerne med SAS og til anvendelse af .NET og web-services. Det vil være en fordel med kendskab til dokumentdataser og generiske datamodeller.Du er god til at samarbejde, har initiativ, er selvstændig og ansvarsbevidst samt er god til at tilrettelægge egen arbejdsindsats. Yderligere er det vigtigt, at du har lyst til at tilegne dig ny viden og omsætte den til effektive løsninger selvstændigt eller i samarbejde med flere parter.Arbejdssted og ansættelsesområdeArbejdsstedet er Frederiksborgvej 399, 4000 Roskilde og ansættelsesområdet er Aarhus Universitet med tilhørende institutioner.For yderligere information kontakt sektionsleder Karen Timmermann (8715 8467) eller viceinstitutleder Mikkel Tamstorf (8715 8684).Stillingen kan kun søges online. Benyt venligst nedenstående link "søg online her".Din ansøgning skal indeholde oplysninger om din uddannelsesmæssige baggrund og erhvervserfaring samt referencer som først benyttes i tilfælde af indstilling til jobbet.FormaliaLøn og ansættelsesvilkår i henhold til overenskomst mellem Finansministeriet og Akademikere i Staten eller organisationsaftalen for IT-medarbejdere (PROSA) i statens tjeneste og fællesoverenskomsten mellem Finansministeriet og Lærernes Centralorganisation og CO10-Centralorganisationen af 2010 (LC-CO10-Fællesoverenskomst).Alle interesserede uanset personlig baggrund opfordres til at søge.AnsøgningsfristAlle ansøgninger skal være lavet online og modtaget senest: 02.04.2018 ]