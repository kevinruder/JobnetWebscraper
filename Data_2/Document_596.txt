[Bliver du tændt af at arbejde i krydsfeltet mellem teknologi og mennesker, så er du måske vores nye projektkoordinator og Scrum master? Du vil få ansvar for at planlægge og drive vores projekter fremad i samarbejde med udviklerteam og virksomhedens ledelse.
Bindeleddet mellem forretning, ledelse og partnere
Vi leverer en abonnementsbaseret SaaS løsning i stor vækst, som sparer vores e-commerce brugere timevis af arbejdstid på manuelle arbejdsgange. Og her kommer du ind i billedet, som projektkoordinator og projektleder for vores mange spændende opgaver samt i rollen som Scrum master for vores udviklingsteam, er du helt central i at drive vores projekter i mål.
Vores projekter kører agilt efter Scrum metoden, og du vil i samarbejde med ledelse og udviklere planlægge udviklingssprints og afholde Scrum møder.
Det skal du lave

Kontakt til partnere og kunder
Planlægge og koordinere opgaver og projekter
Vedligeholde projektstyringsværktøjer
Udarbejde projektplaner og kravspecifikationer
Planlægge sprints
Afholde Scrum møder, reviews, grooming og retrospectives

Vi ønsker os at du

Har drive og kan stå på mål for dine holdninger
Har interesse for tech og e-commerce
Er en stærk formidler i skrift og tale
Er struktureret og god til at få dine opgaver afsluttet
Er hurtig til at sætte dig ind i nye områder
Behersker dansk og engelsk flydende
Kan indgå i samarbejde med mange forskellige mennesker
Gerne har erfaring med webudvikling/UX/e-commerce/CMS
Gerne har en uddannelse inden for IT, business eller kommunikation
Gerne har en certificering inden for agil projektledelse eller lignende
Gerne har kendskab til Jira, Confluence, SQL/JQL

Du kan se frem til…
At skulle møde på arbejde i store lyse, rummelige lokaler med højt til loftet. Vi har et skønt fælles område med sofalounge, hvor man kan smide benene op, og tale om løst og småt. Vi får leveret lækker frokost buffet mandag og onsdag, og der er fri kaffe/te samt sodavandsordning. Vi har en uformel omgangstone hvor der er plads til alle. Desuden er vi stolte af vores flade ledelsesstruktur og uhøjtidelighed.
Ansættelse/løn
Vi tilbyder ordnede ansættelsesforhold. Løn efter aftale/kvalifikationer. 37 timers stilling. Tiltrædelse snarest muligt!
Vi glæder os til at modtage din skriftlige ansøgning på job@iex.dk og husk at læse mere på https://iex.dk
PS Ansøgningen skal være på dansk og i PDF udgave.]