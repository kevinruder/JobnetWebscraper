[Webdesigner søges – deltid
- mulighed for fuldtid på sigt.
Behersker du den æstetiske- og tekniske del indenfor webdesign, er det muligvis dig vi søger til vores webbureau i Randers C.
Kreativ webdesigner  Det er vigtigt, at du har et godt øje til grafisk design, men også programmering, da du både kommer til at designe og programmere hjemmesider og webshops i WordPress eller Shopify.Dine arbejdsopgaver vil primært være: 
– Webdesign: Design og programmering af hjemmesider– Grafisk design: Indhold til sociale medier og hjemmesider– Løbende tilpasse og optimere hjemmesider– Løbende analysere data og optimere brugeroplevelsen– Tilpasse front-end og lave udvidelser til CMS– Diverse ad-hoc opgaver 
Hvem er du?Vi forventer, at du har:– Kendskab til Adobe-pakken, herunder Photoshop og Illustrator– Æstetisk forståelse for design, herunder typografi, farver og opsætning– Erfaring med udvikling af hjemmesider– Forståelse for HTML, CSS, PHP og JavaScript
Det er et plus, men ikke et krav, hvis du har kendskab til Shopify og WordPress.
Derudover forventer vi, at du er omstillingsparat og proaktiv. Til tider skal det gå hurtigt, og det handler om at holde hovedet koldt og skulle have mange bolde i luften. 
Vi tilbyder
Du bliver en del af en dynamisk virksomhed, hvor gennemsnitsalderen er 22 og medarbejderstablen tæller 6 personer. Grafikr blev stiftet i sommeren 2016 og hjælper i dag nogle store og spændende virksomheder.
Vi tilbyder muligheden for at deltage i en frokostordning med varm mad, en fantastisk kaffemaskine og et spillerum m. bordtennis, dart osv. Derudover vil du få mere og mere ansvar og mulighed for både personlig- og faglig udvikling.
Sådan søger du
Send din ansøgning  – eller spørgsmål – til Erik Holflod Jeppesen på ehj@grafikr.dk med emnelinjen “webdesigner – deltid”.
Skriv hvorfor det netop er dig, vi skal ansætte. Vedhæft CV og en oversigt over dine kvalifikationer og erfaringer. Det vægtes højt, hvis du kan fremvise tidligere udført arbejde.
Der indkaldes til samtaler løbende og vi ansætter først, når den rette kandidat er fundet.
 ]