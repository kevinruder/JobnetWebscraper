[Fjord Line sætter alle sejl ind på digitaliseringen, hvor vi udvikler på vores systemer. I den forbindelse har vi brug for den rette kandidat til den nyoprettede stilling som Supply Chain Operator, der kan understøtte det daglige arbejde i vores ERP-system (Dynamics 365).   I denne stilling skal du være med til at sikre at alt materiale er oprettet i vores systemer, optimere interne arbejdsgange og service resten af organisationen med hurtige svar i forbindelse med ordrebehandling.   Du vil referere til teamlederen for Supply Chain Operations.    Arbejdsopgaver:   Opdatering og oprettelse af master data  Generel vedligeholdelse af databaserne  Danne indkøbsordrer for landbaserede aktiviteter  Danne kampagner for aktiviteter ombord på skibene  Assistere i vedligeholdelse af ordregodkendelser  Assistere i oprettelsen og implementeringen af standardprocedure på master data  Assistere i implementeringen af IT-systemer  Sikre overholdelse af standardprocedurerne     Faglige kvalifikationer:   Uddannelsesmæssig baggrund inden for IT og/eller indkøb  Stor erfaring med IT-systemer inden for Retail  Erfaren bruger af Microsoft Excel  Gode kommunikationsevner generelt på skandinavisk, da du kommer til at samarbejde med kollegaer fra Norge, Sverige og Danmark  Flydende engelsk i både skrift og tale     Personlige kvalifikationer:  Detaljeorienteret – forstår vigtigheden af kvaliteten i master data  Generel forretningsforståelse – kan se sammenhængen på tværs i organisationen med arbejdet på master data  Vedholdende i implementeringsfasen – kan overbevise alle interessenter om vigtigheden af master data  Fokuseret  Fagligt nysgerrig     Vi tilbyder:   En interessant, udfordrende og varieret arbejdshverdag  Et behageligt og inkluderende arbejdsmiljø  En virksomhed med plads til personlig udvikling  Ansættelse hurtigst muligt     Hvis du kender dig i ovenstående og samtidig udviser: Handlekraft, Ansvar, Respekt og Engagement, så er du godt på vej til, at blive en af vores nye medarbejdere.     For at komme i betragtning til stillingen SKAL ansøgningen sendes via hjemmesiden.    Hvis du har nogle spørgsmål til stillingen, så kan du kontakte Indkøbschef Lars Müller på tlf.: 2156 8585.   Vi forbeholder os retten til at fjerne opslaget før tid, hvis vi finder den rette kandidat inden dag - så skynd dig at sende din ansøgning!    Rederiet Fjord Line  Hvert år flytter Fjord Line millioner af mennesker af søvejen på tværs af Skandinavien foruden fragt af arbejdskøretøjer og gods. En mission der bliver styret fra hovedkontoret i Egersund i Norge, foruden flere kontorer i Norge samt i Danmark, Sverige, Tyskland, Holland, Polen og Litauen.     Vores mission hedder "Moving People", og denne mission bliver udført via vores ruter fra Hirtshals mod Langesund og Stavanger-Bergen. I sommerhalvåret bliver vores hurtigfærge sat ind på ruten mellem Hirtshals og Kristiansand, så du kan opleve den hurtigste rute mellem Norge og Danmark på blot 2 timer og 15 minutter. Herudover forbinder vi også Norge og Sverige af søvejen med 4 daglige afgange mellem Sandefjord og Strömstad.    Prisvindende færger passer på miljøet  Overfarterne mellem Bergen, Stavanger, Hirtshals og Langesund varetages af Fjord Lines præmierede skibe MS Stavangerfjord fra 2013 og MS Bergensfjord fra 2014. De to skibe er verdens første, største og mest miljørigtige af deres slags, da de udelukkende anvender flydende naturgas som drivmiddel. Med overgangen til flydende naturgas har Fjord Line således opnået enestående miljøgevinster, heriblandt 92% reduktion af NOx-udledning, 100% reduktion i udledning af svovl og 98% reduktion af partikler    Meget mere end blot færgeoverfart  Som et af verdens mest moderne rederier er Fjord Line meget mere end blot transport fra A til B: Selskabet tilbyder en bred vifte af oplevelser både til vands og til lands, fra hyggelige cruiseoverfarter over komplette pakkerejser i Skandinavien.  I tilgift arbejder vores medarbejdere hårdt på at give både gæster, samarbejdspartnere og kollegaer en fantastisk service – en service der skal få gæster til at komme igen og gøre hver ny arbejdsdag til en god dag.    Parat til fremtidens færgefart  I 2020 indsættes en nybygget katamaran på ruten Hirtshals-Kristiansand og herved fordobles kapaciteten. Den nye katamaran bygges naturligvis – som altid i Fjord Line – med øje for både miljørigtig drift og optimeret passagerkomfort i lyse og luftige omgivelser i skandinavisk design.  ]