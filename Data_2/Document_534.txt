[Har du lyst til at gøre en forskel for iværksættere i Aalborg? Og være med til at hjælpe andre godt fra start med deres forretningsidéer? Så er du måske vores nye iværksætterkonsulent. Aalborg har et stærkt iværksættermiljø og går efter at være Danmarks bedste iværksætterby. Med cirka 1.000 nye startups hvert år oplever vi i BusinessAalborg stor efterspørgsel på vores ydelser. Samtidig er iværksætterområdet under kraftig forandring. Gennemsnitsalderen for iværksættere bliver lavere, de har verden som deres markedsplads, og nye forretningsmodeller og begreber opstår som f.eks. deleøkonomi, crowdfunding, big data og gamification. I BusinessAalborg ønsker vi til enhver tid at matche markedets behov og være den foretrukne sparringspartner ved opstart af virksomhed.Om jobbetDit job består i at hjælpe iværksættere i Aalborg Kommune godt fra start og til vækst. Det gør vi blandt andet gennem 1:1 rådgivning med udgangspunkt i iværksætternes egne mål. Sammen med den enkelte iværksætter gennemgår vi forretningsplaner og snakker bl.a. om salg, markedsføring, netværk og finansiering. Det er din opgave at kunne jonglere mellem rollen som coach, mentor og at give konkrete råd. Det er ikke dit job at skelne mellem gode og dårlige idéer, men du skal kunne stille de spørgsmål, som giver den enkelte iværksætter afklaring.  Dit job er også at være med til at: 

Bidrage til udvikling af tilbud og events til iværksættere - både eksisterende og udvikling af nye initiativer. Det kan f.eks. være vores Iværksætteraften i GEW-ugen og Aalborgs kommende iværksætterhus
Formidle tilbud til iværksættere - og dermed hele tiden ajourføre dig med samme
Deltage i netværk med andre aktører, som formidler tilbud til iværksættere
Skabe attraktivt indhold i BusinessAalborgs iværksættercafé – Startup Café Aalborg
Sikre opfølgning på 1:1 rådgivningsforløbDin profilVi søger en kollega, som er selvstændig og ambitiøs med sit job, og som ønsker at være med til at udvikle iværksætterområdet i Aalborg. Du er naturlig nysgerrig på, hvad der motiverer og udvikler mennesker og på trends og tendenser. Du drives af at få andre til at lykkes, og så har du et stort erhvervsnetværk, som kan bringes i spil. Vi vægter erfaring fra det private erhvervsliv højt, og allerhelst har du selv drevet virksomhed. Ligeledes er det vigtigt, at du både kan yde professionel sparring og har styr på opfølgning og administration.   Vi tilbyderEt spændende job i et dygtigt team af iværksætter- og virksomhedskonsulenter, som glæder sig til, at du bliver en del af holdet. I teamet har vi forskellige spidskompetencer og sætter en ære i at have et stærkt samarbejde på tværs. Jobbet giver gode muligheder for personlig udvikling og masser af plads til, at du kan være med til at sætte fremtidens dagsorden og gøre en reel forskel for iværksættere. Løn og ansættelsesvilkår fastsættes ud fra din faglige baggrund og kvalifikationer. Jobbet er tidsbegrænset til udgangen af 2019 med gode muligheder for forlængelse. Om BusinessAalborgBusinessAalborg er sat i verden for at skabe vækst og beskæftigelse i Aalborg og Nordjylland. Vi er en del af Borgmesterens Forvaltning i Aalborg Kommune, og vores fornemste opgave er at gøre det nemt at starte, drive og udvikle virksomhed. Vi tilbyder derfor gratis information, sparring og kontaktformidling og rådgiver hvert år over 1.600 iværksættere, etablerede virksomheder og investorer. Vi er en organisation, som er præget af stor motivation for at gøre en forskel. Som medarbejder forventes du at tage konkret ansvar med udgangspunkt i en stærk faglighed og selvstændighed omkring opgaver. Som iværksætterkonsulent får du ca. 60 kolleger, som arbejder med rådgivning, analyse, strategi, erhvervsservice, kommunikation, erhvervsklynger og netværk. Læs mere om os på http://www.aalborg.dk/businessaalborg Flere informationerDu er velkommen til at kontakte Business Manager Lone Borg tlf. 2520 1569 eller iværksætterkonsulent Frida Tarp tlf. 2520 0131, hvis du har spørgsmål til jobbet.Send ansøgningVi ser frem til at modtage din ansøgning senest 4. april. Tiltrædelse er 1. juni – gerne før. Denne jobannonce blev oprindeligt opslået på https://www.ofir.dk/ (Den originale annonce kan ses på: https://www.ofir.dk/showojob.aspx?ofirid=6354fbca)]