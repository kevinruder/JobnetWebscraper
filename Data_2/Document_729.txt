[Vil du være med til at bringe udsatte københavnere tilbage på arbejdsmarkedet? Center for Afklaring og Beskæftigelse (CAB) søger dygtige medarbejdere, der kan varetage opgaver i rollen som vejleder/jobkonsulent for udsatte borgere for hhv. ressourceforløbsborgere og for aktivitetsparate kontanthjælpsmodtagere. Vi er et beskæftigelsescenter i Beskæftigelses- og Integrationsforvaltningen (BIF) i Københavns Kommune, som laver virksomhedsrettede forløb med fokus på at skabe job og forbedre mulighederne på arbejdsmarkedet for ledige københavnere. Center for Afklaring og Beskæftigelse samarbejder med jobcentrene i Københavns Kommune om at bringe ledige i job og uddannelse. CAB’s profil er bred og tilrettelægger forløb for aktivitetsparate kontanthjælpsmodtagere, sygedagpengemodtagere og ressourceforløbsmodtagere. CAB arbejder ambitiøst og målrettet for at skabe bedst mulige resultater til gavn for både den enkelte ledige og hele København. Stillingen I samarbejde med kompetente kolleger skal du bringe udsatte københavnere nærmere arbejdsmarkedet ved at etablere virksomhedspraktikker – hvor sigtet er job, uddannelse eller afklaring ift. det videre forløb. Du bliver en del af et team, som arbejder målrettet med at skabe forandring hos borgeren. Dit arbejde er bl.a. at støtte borgeren i at identificere egne færdigheder og jobønsker og i samarbejde med borger og virksomhed at opstille og forfølge konkrete mål for forløbet. Som vejleder for ressourceforløbsborgere har du i samarbejde med borgerens koordinerende sagsbehandler ansvaret for at tilrettelægge forløbet, så det matcher Rehabiliteringsteamets indstilling. Du planlægger og justerer indsatsen i CAB og den virksomhedsrettede indsats i tæt samarbejde med dit team, med virksomhederne og med den koordinerende sagsbehandler. For at leve op til formelle krav, dele viden og skabe overblik i borgerens forløb er det en naturlig del af din hverdag at journalisere og dokumentere progression. Skriftlighed er en af dine styrker, da dine afrapporteringer vil kunne få en afgørende betydning i forhold til det videre forløb. Vi lægger vægt på, at du 

har et bredt og opdateret kendskab til arbejdsmarkedet og beskæftigelseslovgivningen 
er udadvendt, vedholdende og professionel i din tilgang 
er skriftligt stærk 
kan møde borgeren på en ligeværdig og respektfuld måde med forståelse for borgerens særlige situation og udfordringer 
mestrer samtaleteknikker ift. at fastholde fokus på borgerens ressourcer og kompetencer 
kan arbejde målrettet med din planlægning og struktur – og overholde deadlines 
har erfaring med at arbejde med motivation og forandringsprocesser både individuelt og for grupper 
har flair for IT og har en høj datadisciplin 
har mod på at varetage workshops for borgere i mindre grupper i kombination med din vejlederrolle Som kollega har du lyst til at indgå i en anerkendende og dialogorienteret omgangsform. Du kan godt lide at dele ud af din viden til dine kolleger. Du har lyst til at arbejde i en politisk styret organisation og trives med forandringsprocesser, hvor udvikling sker parallelt og i samklang med driften. Du kan tage udfordringer med et smil og bidrage konstruktivt til løsninger. Du har lyst til at indgå i et tæt arbejdsfællesskab med kolleger fra andre faggrupper. Vi tilbyder dig 

en arbejdsplads, som sætter arbejdsmiljø, arbejdsglæde og trivsel på dagsordenen 
flekstidsordning og betalt frokostpause 
massageordning, yogaundervisning og fitnesslokale 
økologisk kantineordning med hjemmedyrkede grønsager 
grundig oplæring og mulighed for at udvikle på indsatsen i samarbejde med teamet Løn- og ansættelsesforhold Løn- og ansættelsesvilkår følger overenskomsten mellem Kommunernes Landsforening og HK/Kommunal for vejledere/undervisere indenfor beskæftigelsesområdet i Københavns Kommune. Vi har lokale lønforhandlinger årligt. Der er tale om både faste og midlertidige stillinger (12 måneder), og arbejdstiden er på 37 timer ugentligt med flekstidsordning. Tiltrædelse forventes at være den 1. maj 2018 eller snarest muligt. Arbejdsstedet er Sydbanestien i København SV. Yderligere information Har du spørgsmål, er du velkommen til at kontakte afdelingschef Mathilde Garde på 2724 0613. Vi glæder os til at læse din ansøgning! Søg stillingen via nedenstående link senest lørdag den 31. marts 2018 ]