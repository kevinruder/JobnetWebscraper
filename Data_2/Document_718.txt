[Er du uddannet ingeniør, elektroniktekniker eller tilsvarende, og har du opbygget en erfaring for både elektronik og It? Vil du have ansvar for forankring af Region Hovedstadens legacy løsninger i vores driftsorganisation? Og har du lyst til at arbejde i Danmarks største offentlige center for sundhedsteknologi? Så har vi jobbet til dig.      Region Hovedstaden skal i de kommende år implementere en ny platform for højteknologisk patientkald og alarmløsning på kommende sygehusbyggerier. I samme periode, vil systemforvaltningen af legacy patientkald og alarmløsninger i region Hovedstaden overgå til Center for It, Medico og Telefoni (CIMT). Derfor søger vi en kollega, der vil være en del af det team, der skal supportere, vedligeholde og videreudvikle den nye platform samt alle regionens patientkald og alarmløsninger - gamle som nye.      Om stillingen   Teamet du vil indgå i, har ansvaret for regionens patient og alarmkaldsløsninger, hvor rådgivning om og implementering af løsningerne i regionens virksomheder vil være dit og teamets vigtigste opgave.      Du vil have ansvar for forankring af region Hovedstadens legacy løsninger i vores driftsorganisation og modenhedsvurdering af løsningerne - med integration til den nye platform for øje.      Du bliver en del af et supportteam, som varetager opgaver inden for det medicotekniske/it-mæssige område, og du bliver derfor en del af sektionens indgang for virksomheder til CIMT på medicoområdet.      Derudover vil du skulle:     indgå som underviser og supportperson for klinisk personale under implementeringsforløbet       være med til at koordinere sektionens konsoliderings- og implementeringsopgaver primært på patient- og alarmkaldsløsninger, men også andre områder       dokumentere patient- og alarmkaldsløsningerne, som du får medansvar for i CIMT’s driftssystemer       deltage i projekter og evt. udbud       være bindeled mellem it, medicoteknik og klinik med fokus på at skabe resultater          Jobbet er selvstændigt og fleksibelt, da du i høj grad er med til at planlægge din arbejdsdag i forhold til opgaver om sager, der er meldt ind fra hospitalerne om patientkald og alarmløsninger.      Du vil på sigt kunne indgå i en vagtordning på tværs af hospitaler, hvor der også kan indgå andre medicotekniske systemer udover patient- og alarmkaldsløsninger.      Om dig   Du er stærk på det it-faglige område og har gerne interesse for sundhedsteknologi. Herudover forventer vi, at du:     er uddannet ingeniør, elektroniktekniker eller tilsvarende, og du har opbygget en erfaring for både elektronik og It       forstår forretningen og kan analysere arbejdsgange og It       har grundlæggende forståelse for operativsystemer, database, webservere og storage samt netværk (TCP/IP, routing og firewalls etc.) har erfaring med support og vedligeholdelsesfunktioner samt kendskab til sagshåndteringssystemer og ITIL-processer           kan formidle teknisk stof til ikke-teknikere - herunder også varetage undervisningsfunktion       har stærke evner inden for koordinering         Derudover ser vi også, at du:     er selvstændig, selvstartende og trives med forskelligartede opgaver i tæt samarbejde med hospitalerne og øvrige interessenter       kan begå dig på alle niveauer og kan tilpasse din kommunikation samt interessenthåndtering på alle organisatoriske niveauer       er nysgerrig af natur og ser forandringer som muligheder       har en fantastisk evne til at fokusere din energi på at løse en opgave, og du stopper ikke før, den er løst til kundens tilfredshed       kan arbejde under pres         Det vil være en fordel, hvis du har en generel viden om apparaturer på hospitaler.    Bliv en del af teamet    Du bliver en del af sektionen Medico Forvaltning, som i alt har 22-25 ansatte. Du vil indgå i et team med 5-6 kollegaer med egen team koordinator, men du vil personalemæssigt referere til en sektionschef.      Sektionen arbejder med projektering og nyetablering af patientkald og alarmløsninger i forbindelse med renovering og nybyggerier af hospitaler samt implementering og konfigurering af en platformsløsning i hele regionen.      Vi tilbyder   en stor vital arbejdsplads i hovedstadsregionen i et dynamisk og uformelt miljø       et job med høj faglighed, stærkt fællesskab og kontakt til mange forskellige faggrupper       gode muligheder for personlig og faglig udvikling       en fleksibel arbejdsform med frihed under ansvar         Løn- og ansættelsesforhold    Arbejdstiden er 37 timer pr. uge. Løn- og ansættelsesvilkår er efter gældende overenskomst med mulighed for forhandling af eventuelle tillæg, der modsvarer dine kvalifikationer.      Arbejdsstedet afklares i forbindelse med ansættelsen. Vores hovedkontor ligger på Borgervænget på Østerbro.      Arbejdsopgaverne kan og vil kræve ophold på regionens forskellige lokationer, så transport vil være en del af din arbejdsdag, og vi ser derfor gerne, at du har kørekort til personbil. Rejser af en til to dages varighed kan forekomme.      Yderligere oplysninger    Du er velkommen til at kontakte teamkoordinator Frieda Petersen på tlf.: 30 34 71 76 eller mail Frieda.petersen@regionh.dk eller sektionschef Carsten Lind på tlf.: 24 41 96 25 eller mail: Carsten.lind@regionh.dk.       Ansøgningsprocedure    Er du interesseret? Så søger du stillingen ved at uploade din ansøgning, CV og uddannelsesbevis via vores online rekrutteringssystem.    Ansøgningsfristen er den 29 marts 2018 kl. 12. Da vi forventer at holde samtaler løbende, kan du med fordel sende os din ansøgning allerede i dag.      Vi ser frem til at modtage din ansøgning.     Om Center for It, Medico og Telefoni   Center for It, Medico og Telefoni  er med cirka 900 ansatte Danmarks største offentlige center for sundhedsteknologi. Vi driver, supporterer og udvikler it, medicoudstyr og telefoni på Region Hovedstadens hospitaler, virksomheder og centre.    Vi hjælper hospitalerne til at bruge teknologien rigtigt og effektivt, så borgerne får den bedste behandling. Samtidig vil vi bidrage til udvikling af sundhedsvæsenet, fordi effektiv og brugervenlig teknologi er en forudsætning for behandling af høj kvalitet.      Du kan læse mere om Center for It, Medico og Telefoni her: www.regionh.dk/imt   Se hvad regionen laver.]