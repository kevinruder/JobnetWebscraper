[Er du vild med projektledelse og skarp til at få it-projekter implementeret og godt forankret? Er du samtidig interesseret i trafikafvikling? Så skal du læse videre.      Center for Trafik og Byliv søger erfaren projektleder til implementering og forankring af Københavns nye trafikmodel.   Københavns nye trafikmodel Trafikken i København vokser i takt med indbyggertallet og erhvervs- og byudviklingen. Samtidig er de politiske målsætninger for trafikafvikling tydelige. Både cyklister, fodgængere, brugere af den kollektive transport og bilister skal opleve bedre fremkommelighed.   En trafikmodel for København er en væsentlig byggesten i forhold til at nå de ambitiøse målsætninger for trafikken i København. Trafikmodellen skal bruges til at forbedre de daglige, operationelle beslutninger for trafikledelse i Trafiktårnet og forbedre beslutningsgrundlaget for planlægning og fremtidige investeringer på trafikområdet.  Det er ambitionen at udvikle den kommende trafikmodel, så den bl.a. kan vurdere konsekvenser for transportomfang og overflytninger for alle transportformer, vejnetværkskapacitet og trængsel. Trafikmodellen skal også have fokus på dynamiske netværkseffekter, vurdere effekterne af nye infrastrukturprojekter m.m. Derudover er det ambitionen, at trafikmodellen også skal hjælpe med at forudsige effekten af engangsoverbelastninger på vejnettet, bl.a. arrangementer, vejr og vejarbejder.   I april 2018 vil et udbud for en kommende trafikmodel være afsluttet.   Om stillingen Du vil som projektleder få det faglige ansvar og stå i spidsen for tilpasning og implementering af første version af trafikmodellen – i tæt samarbejde med gode kolleger internt i Københavns Kommune og eksternt i samarbejde med rådgivere og samarbejdspartnere på trafikområdet. Du skal sørge for en sikker overlevering til drift og en god forankring i de relevante dele af kommunen.    Vi forventer, at du  har en fagligt relevant uddannelse, men mere vigtigt er det, at du har de rette faglige kvalifikationer til at implementere komplekse it-projekter  har relevant erfaring med at lede komplekse projekter og meget gerne erfaring med implementering og evaluering af it- og datadrevne projekter samt erfaring med forankring af projekter blandt interne og eksterne interessenter  er i stand til at arbejde i teams og kan navigere projekter og interne og eksterne interessenter i en politisk styret organisation kan samarbejde på tværs af fagområder og er i stand til at kommunikere ubesværet på både dansk og engelsk i det daglige arbejde  Viden om og erfaringer inden for modellering og dataanalyse, fx til trafikprognoser, og viden om trafikmodelarbejde, er en fordel, men ikke et krav. Ud over dette vil det være en fordel, hvis du har kendskab til Københavns infrastruktur på trafikområdet og eventuelt også de bagvedliggende trafiktekniske systemer. Det vil ligeledes være en fordel, hvis du har kendskab til intelligente transportsystemer og trafikplanlægning.   Vi tilbyder   Vi tilbyder et spændende og udfordrende job på højt fagligt niveau, hvor ambitioner og målsætninger er store, men hvor stemningen er rar og humoristisk. Du vil blive en del af ITS-teamet, som arbejder dedikeret på at realisere kommunens ITS-handlingsplan.   Du får mulighed for at præge den københavnske trafik og fortsatte udvikling af byen og dermed bidrage til at gøre København til en endnu bedre by at bo i. Du får gode muligheder for kompetenceudvikling. Du får derudover lejlighed til at møde interessante og engagerede samarbejdspartnere og skabe gode netværksrelationer.    Løn- og ansættelsesvilkår   Løn- og ansættelsesvilkår i henhold til gældende overenskomst afhængigt af dine kvalifikationer og efter forhandling med den forhandlingsberettigede organisation.   Tiltrædelse snarest muligt.  Stillingen er tidsbegrænset frem til den 1. marts 2020 med mulighed for forlængelse.   Trafikenheden er placeret i Njalsgade på Islands Brygge.  Mere information Har du spørgsmål til stillingen, er du velkommen til at kontakte enhedschef Jakob Bülow Find på 2974 4778 eller programchef Mads Gaml på 2051 2774.   Du kan også læse mere om Københavns Kommune og Teknik- og Miljøforvaltningen på http://www.kk.dk og www.kk.dk/tmf.   Søg stillingen via nedenstående link senest fredag 13. april 2018  Vi forventer at holde ansættelsessamtaler 20. april 2018 (uge 16).     Om Teknik- og Miljøforvaltningen   Forvaltningen varetager myndighedsopgaver og servicerer borgere og erhvervsliv, blandt andet inden for miljøområdet, lokalplanlægning, byfornyelse, byggesagsbehandling og trafikområdet. Desuden er det Teknik- og Miljøforvaltningen, der står for renholdelsen, vedligeholdelse og udvikling af byens veje og parker, foretager parkeringskontrol og driver de københavnske kirkegårde.  Vi beskæftiger ca. 2.200 medarbejdere og administrerer et bruttobudget på knap 4 mia. kr.       ]