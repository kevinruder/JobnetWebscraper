[Har du en ph.d. grad inden for diabetes, så kan du være kandidat til en toårig stilling som daglige leder af et forskningsprojekt, der undersøger effekten af forskellige beslutningsværktøjer til valg af insulindosis hos patienter med type 1 diabetes.    Steno Diabetes Center Copenhagen (SDCC) søger en postdoc til et stort randomiseret studie, der undersøger effekten af forskellige teknologiske behandlings-værktøjer og gruppeundervisning til personer med type 1 diabetes. Stillingen er med tiltrædelse snarest muligt.   Om forskningen på SDCC   SDCC er et diabetescenter som foruden klinik, uddannelsesenhed og enhed for sundhedsfremme består af en forskningsenhed med flere grupper, der arbejder inden for hver sit forskningsfelt. Forskningsgruppen, Diabetes og Teknologi, er under etablering og har et forskningsteam, der undersøger forskellige måder at anvende teknologiske værktøjer som insulinpumper og glukose-sensorer til at optimere og udvikle diabetesbehandlingen. Forskningsprojektet er forankret i dette team.   Om forskningsprojektet  I projektet randomiseres deltagerne til en af fire grupper, som afprøver forskellige behandlingsregimer og teknologiske værktøjer som patienter kan anvende til at bestemme mængden af insulindosis (suppleret med undervisning).     Forskningsprojektet foregår i et tæt samarbejde med regionens diabetesafdelinger på Nordsjællands Hospital, Amager og Hvidovre Hospital, Rigshospitalet samt Bispebjerg og Frederiksberg Hospital. I alt skal 200 patienter inkluderes i studiet – heraf omkring 70 patienter på SDCC.    Stillingsbeskrivelse  Du vil under supervision få det lægelige ansvar i forhold til at rekruttere og behandle de personer med type 1 diabetes, som indgår i studiet på SDCC. Arbejdet foregår i tæt samarbejde med en klinisk diætist og en projektsygeplejerske.   Du skal koordinere forskningsprojektet med de øvrige diabetesafdelinger i regionen, herunder samarbejde med en tværfaglig projektgruppe om at udarbejde undervisningsmateriale til brug i undervisnings-sessionerne i de fire patientgrupper. Du skal endvidere skrive og være førsteforfatter på en eller flere artikler om projektet.    Forskningsprojektet starter i andet kvartal 2018.    Dine kvalifikationer  Du har en lægelig ph.d. grad inden for diabetes og taler flydende dansk. Desuden har du erfaring og kompetencer inden for:   Type 1 diabetes    Anvendelse af     databaser og statistik  Organisering og     faglig ledelse  Artikelskrivning     på engelsk   Derudover forventer vi, at du er god til at samarbejde og er en konsensussøgende teamspiller. Du trives med patientkontakt og er god til at bevare overblikket.   Løn og arbejdsvilkår   Stillingen er tidsbegrænset til to år. Løn­ og ansættelsesvilkår i henhold til gældende regional overenskomst mellem Yngre Læger og Danske Regioner.     Krav til ansøgning   Ansøgningen skal udfærdiges på enten dansk eller engelsk og skal indeholde:      Motivation         Curriculum     vitae     Dokumentation     for lægeuddannelsen   Spørgsmål   Hvis du har spørgsmål, er du velkommen til at kontakte projektleder, overlæge dr.med. Kirsten Nørgaard, på tlf.: 27131011.  Ansøgningsfrist er mandag den 1.april 2018.   Om Steno Diabetes Center Copenhagen  Steno Diabetes Center Copenhagen er et visionært diabetescenter for hele Region H specialiseret i behandling, forskning og forebyggelse af diabetes og i uddannelse af sundhedspersonale inden for diabetes. SDCC er Skandinaviens største diabetesklinik og behandler fra år 2018 omkring 9.000 personer med diabetes fra Region Hovedstaden. Læs mere på www.sdcc.dk og følg SDCC på Twitter og LinkedIn. ]