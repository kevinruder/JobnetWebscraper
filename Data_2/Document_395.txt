[Praktikanter søges til at udarbejde en status på den rehabiliterende indsats på sundheds- og ældreområdet i Varde Kommune Varde Kommune arbejder ligesom de fleste andre kommuner med rehabilitering af borgerne. På sundheds- og ældreområdet i Varde Kommune tager vi udgangspunkt i den definition af rehabilitering, som er beskrevet i Marselisborgcenterets Hvidbog om rehabiliteringsbegrebet. Definitionen understreger, at borgerens egen opfattelse af og ønsker til et selvstændigt og meningsfuldt liv er et helt centralt udgangspunkt for et rehabiliteringsforløb.   På ældreområdet i Varde Kommune har man siden 2012 arbejdet med en decideret hverdagsrehabiliterende indsats i hjemmeplejen. Der er udarbejdet fagspecifikke retningslinjer for hvordan, der skal arbejdes rehabiliterende i hjemmeplejen. Der er dog en tendens til, at der bevilliges færre og færre rehabiliterende forløb. Denne udvikling vil vi i Varde Kommune gerne se nærmere på, samtidigt med at vi ser nærmere på hvordan medarbejderne, lederne og ikke mindst borgerne oplever det at være en del af en rehabiliterende kultur – hvis vi da overhovedet har sådan en kultur. Vi søger derfor en eller to praktikanter, som kunne have interesse for området. For nærmere beskrivelse af opgaven se bilag. Vi forventer at du:   • skal være en aktiv part i indsamlingen af data, analysen af resultater samt formulering af anbefalinger til det videre arbejde.   • kan arbejde selvstændigt   • vil byde ind med dine egne ideer og tanker   • kan bidrage med et åbent sind   • er god til at lytte og gerne vil forstå andre menneskerHerudover vil det være en fordel, hvis du tidligere har arbejdet med processer, hvor du har kortlagt sammenhænge eks. gennem brown paper analyser og fokusgruppeinterviews. Vi kan tilbyde   • Et indblik ind i en kommunal verden, hvor du vil blive tilknyttet Social og Sundhedsafdelingen og få arbejdsplads på Rådhuset i Varde.   • Tæt sparring og parløb med den konsulent, der er tilknyttet opgaven.   • Mulighed for at arbejde med et projekt, som skaber en værdi, der skal danne grundlag for det fremtidige arbejde.Har du lyst til at høre mere om opgaven, kan du kontakte Chef for Sundhed og Rehabilitering Margit Thomsen på math@varde.dk eller på tlf. 4014 4760 eller du kan kontakte Konsulent Anette Filtenborg på anfi@varde.dk eller på tlf. 2381 3049. Ansøgningsfrist er d. 14. maj 2018. Praktikperioden og arbejdstiden aftales ud fra den studerendes ønsker og muligheder i forhold til evt. øvrig undervisning.]