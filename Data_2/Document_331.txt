[Generellt oplysninger
Hvis du stortrives i spændingsfeltet mellem kommunikation, data og IT så er det dig, vi søger til, at drive og udvikle medlemsdialog i tæt samarbejde med Forcas kunder: PKA, Pædagogernes Pension og Lærernes Pension. Vi søger en person, der har direkte erfaring med dialogmarkedsføring og CRM, så der hurtigt kan skabes værdi på området.
 
Du vil blandt andet skulle

Projektlede, koordinere og støtte kunderne igennem alle faser af datadrevne dialogindsatser
Koordinere og eksekvere kundernes batch kampagner og nyhedsbreve
Afdække behov og komme med oplæg til dialogindsatser
Være Trusted Advisor og dermed udvikle kundernes modenhed på området  

 
Fagligt stærkt og proaktivt team 
Du bliver en del af afdelingen Medlemsdialog & CRM. Vi er fem  i afdelingen. Vi understøtter kundernes forretningsmæssige mål inden for blandt andet fastholdelse, medlemstilfredshed og opsalg. Det sker både i form af traditionelle batch kampagner og nyhedsbreve samt datadrevne dialogprogrammer og triggers.
Medlemsdialogen eksekveres på tværs af kanaler og kontaktpunkter. Vi bruger e-mail, websites, e-Boks, fysiske breve, outbound opkald, SMS, facebook, google, fagbladsannoncer og app push.
Vi har i 2017 implementeret Adobe Campaign i samspil med Forcas øvrige systemlandskab, der nu er omdrejningspunktet for vores arbejde med medlemsdialog. Vi sigter mod løbende, at blive mere datadrevne og i stand til at møde medlemmerne med budskaber, der passer til deres aktuelle situation, behov og adfærd - i deres rejse på tværs af analoge og digitale kanaler og kontaktpunkter.
Vi arbejder tæt sammen med vores to søsterafdelinger: Servicedesign & UX og Datadrevet forretningsudvikling. Desuden har vi også daglig kontakt til Medlemsservice, Forcas agile digitale udviklings team, vores kunder og eksterne samarbejdspartnere.
 
Overbevisende rådgiver med kvalitetsgen 
Du har skabt langvarige medlems- og kunderelationer gennem dialogmarkedsføring. Du er vant til at nedbryde forretningsmål til datadrevne dialogindsatser med stor værdi for forretningen.  
Du trives med at være ’hands on’ gennem hele processen fra planlægning, udvikling, eksekvering og opfølgning af både ad hoc batch kampagner, nyhedsbreve og trigger-baseret kommunikation. Og så har du også gerne praktisk erfaring med - eller stor indsigt i - anvendelse af marketing automation platforme.
Du har hellere bred erfaring med mange kanaler end dyb erfaring med få kanaler. Du er i stand til, at forholde dig kritisk til værdien og anvendelse af hver enkelt kanal.
 
Som person genkendes du ved at:
Du er ikke til at komme uden om. Din stil er afpasset anmassende. Du skal være Trusted Advisor, så dine sociale kompetencer er helt i top. Du bringer dig selv i spil – og bliver tilvalgt.
 

Du kvantificerer og fortæller. Du sætter dig grundigt ind i forretning, medlemmer og datagrundlag. Derigennem skaber du forståelse for, hvad der driver medlemmerne til at involvere sig og hvordan målene opnås. Du er eksperten, som sikkert fører kunderne frem til de rigtige løsninger.
Du styrer din hverdag. Din evne til at lede og overskue dine opgaver kommer både organisationen og dine kollegaer til gode. Du får mange forskelligartede opgaver, som du skal holde i spil og løbe i mål.
Du ledes af din gode samvittighed. Det vi påvirker medlemmerne med skal være gennemtænkt og fejlfrit. Gennem høj kvalitet sikrer vi, at medlemmerne forstår og handler.

 
Spil med de største
Forca er outsourcingPartner for pensionsvirksomheder inden for medlems- og slutkundeservice, aktuarservice, fondsservice, it-service og økonomi- og regnskabsservice. På vegne af vores kunder servicerer Forca mere end 560.000 danske pensionsopsparere.
Vi er 278 medarbejdere, der optimerer serviceoplevelsen og effektiviserer forretningen. Det betyder ekstra pension til den enkelte pensionsopsparer.
 
Lad os høre fra dig
Send os din ansøgning senest mandag d. 5. marts. Har du spørgsmål eller andet til stillingen så kontakt endelig Chef for Medlemsdialog & CRM Pia Bentved på telefon 20 17 09 09 eller på mail pbe@forca.dk.]