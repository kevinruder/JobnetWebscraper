[Erfaren HR-konsulent til strategisk udvikling  Faaborg-Midtfyn Kommune er en organisation i rivende udvikling. Vi er i gang med en transformation af vores organisation, fordi vi har ambitiøse udviklingsmål, der kræver meget af os at realisere, og fordi borgerne samtidig skal opleve, at driften kører stabilt og godt. Det er en utroligt spændende opgave – ikke mindst i et HR-perspektiv. Vi har i Team HR og Organisation et stærkt fokus på at opbygge en koncerntankegang i organisationen, herunder at styrke ledelsesstrengen og samarbejdet på tværs. Vi er otte konsulenter, der løser drifts– og udviklingsopgaver på HR-området i tæt samspil med den øvrige organisation. Vi understøtter ca. 200 ledere sammen med vores kolleger fra Økonomi og Løn. Om jobbetVi søger en kollega, der brænder for at udvikle i et organisatorisk perspektiv og skabe de bedst mulige rammer for ledere og medarbejdere i vores organisation. Du vil sammen med kollegaerne i teamet få ansvar for:    • Projektledelse på opgaver om fx sygefravær, organisationsforandringer, rekruttering, medarbejdertrivsel   • At udvikle brugen af relevant HR-data som ledelsesinformation i organisationen   • At udarbejde strategiske analyser på baggrund af HR-data om fx sygefravær, trivsel, rekruttering mv.   • At gennemføre den årlige trivselsundersøgelse i organisationen samt en ledertrivselsundersøgelse   • At have overblikket over de samlede tiltag på HR-området og bringe HR-perspektivet ind i de relevante strategiske dagsordener   • At understøtte organisationen i at omstætte strategi til handling og hjælpe med at implementere målrettede HR-indsatser Vi er en del af staben Politik og Strategi, hvor vi er cirka 70 medarbejdere, der arbejder med understøttelse af direktionen, kommunikation, HR, jura, forsikring, organisationsudvikling, egnsudvikling, erhverv, turisme og it.  Vores tanker om dig Vi har brug for, at du har en solid erfaring fra en lignende HR-funktion, hvor du har arbejdet med strategisk understøttelse og udvikling af organisationen. Derudover lægger vi vægt på, at du;    • Er stærk i projektledelse og analyser   • Har flair for statistisk metode og et skarpt blik for effektmåling   • Har interesse for brug af data på området og formår at omsætte data til konkret og relevant information, der kan understøtte de strategiske prioriteringer og den konkrete opgaveløsning   • Har gode evner til at kommunikere både på skrift og i tale   • Har en relevant akademisk uddannelse eller tilsvarende Vi ønsker os en kollega, der er udadvendt og har let ved at skabe et godt samarbejde på tværs af fagligheder. Du skal kunne arbejde selvstændigt og prioritere dine opgaver i en til tider travl hverdag. Det forventes, at du har gyldigt kørekort. Om os    • Vi er et serviceorienteret team, hvor du får erfarne og kompetence kollegaer   • Der er stærkt fokus på udvikling i både et kommunestrategisk og organisationsstrategisk perspektiv   • Vi arbejder tæt op mod topledelsen og Hovedudvalget   • Vi har fokus på et godt arbejdsmiljø og en høj trivsel i hverdagen   •  Vi har fleksible arbejdstider og fokus på work-life-balance Du kan læse mere om Faaborg-Midtfyn Kommune som arbejdsplads her Løn og ansættelse Stillingen er på 37 timer med tiltrædelse den 1. juni 2018 eller hurtigst muligt. Løn og ansættelsesvilkår følger gældende overenskomst. Du er velkommen til at kontakte sekretariatsleder Dorthe Schou Johansen på telefon 7253 1073 eller konsulent Lene Hilsberg på telefon 7253 4993, hvis du vil vide mere om jobbet eller om os. AnsøgningDin ansøgning skal være os i hænde senest onsdag den 11. april 2018 kl. 8.00. Ansættelsessamtaler forventes afholdt tirsdag den 17. april 2018. Vi glæder os til at modtage din ansøgning.    ]