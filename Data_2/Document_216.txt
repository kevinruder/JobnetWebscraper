[Er du i gang med en uddannelse som f.eks. farmaceut, farmakonom eller lignende og kan du lide at arbejde med databaser? Så er du måske vores nye studentermedhjælper i Lægemiddelstyrelsens Enhed for Medicinsk Evaluering & Biostatistik. Om os I Enhed for Medicinsk Evaluering & Biostatistik (MED) har vi Sektion for Cancersygdomme og Sektion for Intern Medicin, herunder CNS og endokrinologi. Du vil komme til at arbejde i stabsfunktionen direkte under enhedschefen. I MED godkender vi nye lægemidler og vedligeholder deres markedsføringstilladelser. Vores primære arbejde er at vurdere kliniske data. Har lægemidlet en klinisk relevant effekt på den tiltænkte patientpopulation? Er der et rimeligt forhold mellem effekt og sikkerhed? Hvordan er lægemidlets farmakologi? Er der en særlig risiko i visse patientpopulationer for fx nyre- eller leversyge? Herudover laver vi risikovurdering i forbindelse med mangelsituationer, vurderer udleveringstilladelser af ikke markedsførte lægemidler og besvarer lægemiddelrelaterede spørgsmål fra borgere, presse og politikere. Dit arbejde Dit arbejde vil primært bestå i: - udstedelse af markedsføringstilladelser for centrale godkendte produkter - opdatering af databasen ved withdrawals, renewals, variationer etc. - lettere forefaldende sekretærarbejde ved ferietid og spidsbelastninger Din uddannelse og erfaring Du er i gang med en uddannelse som ex. farmaceut eller farmakonom og har mindst et år tilbage af din uddannelse. Dine personlige kvalifikationer Som person er du engageret, kvalitetsbevidst og har sans for detaljen. Du overholder beskrevne arbejdsprocesser efter oplæring og instruktion, og du kommunikerer ubesværet skriftligt og mundtligt på dansk og engelsk. Vi tilbyder Et spændende job med gode kollegaer og fleksibilitet i forhold til planlægning af arbejdstider i forhold til dit studie. Om ansættelsen Du bliver ansat som studentermedhjælper i henhold til gældende fællesoverenskomst mellem Finansministeriet og Offentligt Ansattes Organisationer (OAO-S-fællesoverenskomsten) og gældende organisationsaftale mellem Finansministeriet og HK/Stat, jf. kap. 6 vedrørende timelønnede. Den ugentlige arbejdstid vil være på 10 timer. Kontakt os gerne Du kan få mere at vide om stillingen ved at ringe til lægesekretær Christina Madsen på tlf. 44 88 93 73 eller lægesekretær Dorte H. Valentin på tlf. 44 88 93 39. Er du interesseret? Klik på "søg stillingen" og send os din ansøgning med CV og eksamensbevis. Ansættelsessamtaler forventes afholdt i uge 14-15. ]